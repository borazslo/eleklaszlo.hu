<!DOCTYPE html>
<html lang="hu"><head>
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1"><!-- Begin Jekyll SEO tag v2.7.1 -->
<title>A nyolcadik Vénusz-átvonulást várva | Elek László SJ</title>
<meta name="generator" content="Jekyll v4.2.2" />
<meta property="og:title" content="A nyolcadik Vénusz-átvonulást várva" />
<meta property="og:locale" content="hu_HU" />
<meta name="description" content="Höll quondam dictus, cum suspicit astra Viennae &nbsp;&nbsp;&nbsp;&nbsp;&nbsp; Hell clarum merito nomen adeptus erat. &nbsp; Sic ex visceribus terrae, noctisque cavernis &nbsp;&nbsp;&nbsp;&nbsp;&nbsp; In coelos gentem sustulit ille suam. Kepler 1631-ben figyelte meg először a Vénuszt, amint elhalad a Nap előtt.&nbsp; A negyedik átvonulást már sokan próbálták megfigyelni, de keveseknek adatott meg, hogy használható eredményeket kapjanak. 1769. június 3-án Hell Miksa és Sajnovics János jezsuita szerzetes papok Vardø szigetén (ma Norvégia) sikeresen megfigyelték az átvonulást, ami alapján kiszámolták a Nap-Föld távolságot: 151 millió km. Ez volt koruk legpontosabb mérése. (Alig 1,4 milló km-t tévedtek csupán.) 1874-ben és 1882-ben tovább pontosították a távolságot. A 2004-es és a 2012. június 6-i átvonulás során a tudósok már másra figyelnek. De amatőr és profi csillagászok továbbra is csak egy dolog miatt aggódnak: vajon felhős lesz-e a reggel. „Az ég északi részét mintegy fixen beborító említett felhő a Napot 9 óra 40 perctől reggeli 3 óráig lényegében teljesen eltakarta, s ez annyira általános volt, hogy a hasonlóan északi megfigyelőhelyeken tartózkodó többi megfigyelőt megfosztotta a kontaktusok megfigyelésétől, és tőlem is annyira elvette a kilépés megfigyelésének reményét, hogy azt hittem, már megsirathatom expedícióm szerencsés kimenetelét, hacsak a reményt nem Isten különleges kegyességébe vetjük, akinek e munkát megáldó jóakaratú kezét nyilvánvalóan megláttuk magunk is és a megfigyelésnél jelen volt összes vendég, ahogy ama rémítő felhőt a kilépés megfigyelésekor helyéből elzavarta. Ugyanis körülbelül reggeli 3 órakor, amikor mindenki elvesztette reményét, és a Nap mélyen e felhőbe merült, váratlanul könnyű délnyugati szél támadt, amely elmozdította a felhőt a helyéről és északkelet felé hajtotta az északnyugat felé mozgó Nap elől, amitől is az én igen szomorú és mályen a búbánatba merült lelkem mintegy újra kezdett éledni, és a kilépés szerencsés észlelése miatti örömmel kezdett eltelni, ami pedig soká nem volt remélhető; alig negyed óra telt el ugyanis, midőn a Napot a felhőből a mindenfelé teljesen derült égen (mivel ezen a felhőn kívül, amely északon foglalt helyet, az ég többi helyén a legkisebb felhőcske sem volt) kiemelkedni láttuk; akkor a Vénusz a napkorong szélétől már csak saját teljes átmérőjénél [valamivel] messzebb volt, vagyis több mint negyed órával a belső kontaktus előtt. Így hát a beállított távcsövekkel figyelni kezdtük a Napot a Vénusszal együtt. A Nap annyira világosan látszott, hogy legkisebb foltjait soha ezelőtt ilyen pontosan nem láttam, a Vénusz is oly pontosan és jól határoltan volt megfigyelhető, hogy ennél szebbet nem is kívánhattam; továbbá a Nap és a Vénusz korongja a lehető legnyugodtabb volt, a legkisebb fodrozódás nélkül, hiszen a Nap ekkor már 9 fok 30 perc magasságban, tehát a horizonti párák fölött járt, és az az előbb említett könnyű szellő is megszűnt időközben s a légkör teljesen nyugodt lett. Így tehát a lehető legkedvezőbb körülmények között állapítottam meg akromatikus távcsövemmel a következő időpontokat.” (Részlet HELL MIKSA SJ *Observatio transitus Veneris ante discum Solis die 3 junii anno 1769.* című művéből Csaba György Gábor fordításában.) * Akkoriban még sok jezsuita komoly természettudós is volt. Ma sokkal kevesebb közöttünk az ilyen szerzetes: inkább értünk a lelkekhez, mint a tudományokhoz. Talán jó ez így. Talán nem. * Egy kis irodalom: -&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Kolbert András: Vénusz-átvonulás: most vagy soha (index.hu) -&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Juhász Tibor: Milyen messze van a Nap? (zmgzeg.sulinet.hu) -&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; A csillagász Hell Miksa írásaiból (mek.niif.hu) -&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Vénusz átvonulások, Hat évezred katalógusa: Kr.E. 2000. és Kr. U. 4000. között (saros139.csillagaszat.hu) Közzétéve a jezsuita blogon is:&nbsp;http://jezsuita.blog.hu/2012/06/06/a_nyolcadik_venusz_atvonulast_varva" />
<meta property="og:description" content="Höll quondam dictus, cum suspicit astra Viennae &nbsp;&nbsp;&nbsp;&nbsp;&nbsp; Hell clarum merito nomen adeptus erat. &nbsp; Sic ex visceribus terrae, noctisque cavernis &nbsp;&nbsp;&nbsp;&nbsp;&nbsp; In coelos gentem sustulit ille suam. Kepler 1631-ben figyelte meg először a Vénuszt, amint elhalad a Nap előtt.&nbsp; A negyedik átvonulást már sokan próbálták megfigyelni, de keveseknek adatott meg, hogy használható eredményeket kapjanak. 1769. június 3-án Hell Miksa és Sajnovics János jezsuita szerzetes papok Vardø szigetén (ma Norvégia) sikeresen megfigyelték az átvonulást, ami alapján kiszámolták a Nap-Föld távolságot: 151 millió km. Ez volt koruk legpontosabb mérése. (Alig 1,4 milló km-t tévedtek csupán.) 1874-ben és 1882-ben tovább pontosították a távolságot. A 2004-es és a 2012. június 6-i átvonulás során a tudósok már másra figyelnek. De amatőr és profi csillagászok továbbra is csak egy dolog miatt aggódnak: vajon felhős lesz-e a reggel. „Az ég északi részét mintegy fixen beborító említett felhő a Napot 9 óra 40 perctől reggeli 3 óráig lényegében teljesen eltakarta, s ez annyira általános volt, hogy a hasonlóan északi megfigyelőhelyeken tartózkodó többi megfigyelőt megfosztotta a kontaktusok megfigyelésétől, és tőlem is annyira elvette a kilépés megfigyelésének reményét, hogy azt hittem, már megsirathatom expedícióm szerencsés kimenetelét, hacsak a reményt nem Isten különleges kegyességébe vetjük, akinek e munkát megáldó jóakaratú kezét nyilvánvalóan megláttuk magunk is és a megfigyelésnél jelen volt összes vendég, ahogy ama rémítő felhőt a kilépés megfigyelésekor helyéből elzavarta. Ugyanis körülbelül reggeli 3 órakor, amikor mindenki elvesztette reményét, és a Nap mélyen e felhőbe merült, váratlanul könnyű délnyugati szél támadt, amely elmozdította a felhőt a helyéről és északkelet felé hajtotta az északnyugat felé mozgó Nap elől, amitől is az én igen szomorú és mályen a búbánatba merült lelkem mintegy újra kezdett éledni, és a kilépés szerencsés észlelése miatti örömmel kezdett eltelni, ami pedig soká nem volt remélhető; alig negyed óra telt el ugyanis, midőn a Napot a felhőből a mindenfelé teljesen derült égen (mivel ezen a felhőn kívül, amely északon foglalt helyet, az ég többi helyén a legkisebb felhőcske sem volt) kiemelkedni láttuk; akkor a Vénusz a napkorong szélétől már csak saját teljes átmérőjénél [valamivel] messzebb volt, vagyis több mint negyed órával a belső kontaktus előtt. Így hát a beállított távcsövekkel figyelni kezdtük a Napot a Vénusszal együtt. A Nap annyira világosan látszott, hogy legkisebb foltjait soha ezelőtt ilyen pontosan nem láttam, a Vénusz is oly pontosan és jól határoltan volt megfigyelhető, hogy ennél szebbet nem is kívánhattam; továbbá a Nap és a Vénusz korongja a lehető legnyugodtabb volt, a legkisebb fodrozódás nélkül, hiszen a Nap ekkor már 9 fok 30 perc magasságban, tehát a horizonti párák fölött járt, és az az előbb említett könnyű szellő is megszűnt időközben s a légkör teljesen nyugodt lett. Így tehát a lehető legkedvezőbb körülmények között állapítottam meg akromatikus távcsövemmel a következő időpontokat.” (Részlet HELL MIKSA SJ *Observatio transitus Veneris ante discum Solis die 3 junii anno 1769.* című művéből Csaba György Gábor fordításában.) * Akkoriban még sok jezsuita komoly természettudós is volt. Ma sokkal kevesebb közöttünk az ilyen szerzetes: inkább értünk a lelkekhez, mint a tudományokhoz. Talán jó ez így. Talán nem. * Egy kis irodalom: -&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Kolbert András: Vénusz-átvonulás: most vagy soha (index.hu) -&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Juhász Tibor: Milyen messze van a Nap? (zmgzeg.sulinet.hu) -&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; A csillagász Hell Miksa írásaiból (mek.niif.hu) -&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Vénusz átvonulások, Hat évezred katalógusa: Kr.E. 2000. és Kr. U. 4000. között (saros139.csillagaszat.hu) Közzétéve a jezsuita blogon is:&nbsp;http://jezsuita.blog.hu/2012/06/06/a_nyolcadik_venusz_atvonulast_varva" />
<link rel="canonical" href="/5699/" />
<meta property="og:url" content="/5699/" />
<meta property="og:site_name" content="Elek László SJ" />
<meta property="og:type" content="article" />
<meta property="article:published_time" content="2012-06-05T16:51:08-05:00" />
<meta name="twitter:card" content="summary" />
<meta property="twitter:title" content="A nyolcadik Vénusz-átvonulást várva" />
<script type="application/ld+json">
{"headline":"A nyolcadik Vénusz-átvonulást várva","dateModified":"2012-06-05T16:51:08-05:00","datePublished":"2012-06-05T16:51:08-05:00","mainEntityOfPage":{"@type":"WebPage","@id":"/5699/"},"url":"/5699/","@type":"BlogPosting","description":"Höll quondam dictus, cum suspicit astra Viennae &nbsp;&nbsp;&nbsp;&nbsp;&nbsp; Hell clarum merito nomen adeptus erat. &nbsp; Sic ex visceribus terrae, noctisque cavernis &nbsp;&nbsp;&nbsp;&nbsp;&nbsp; In coelos gentem sustulit ille suam. Kepler 1631-ben figyelte meg először a Vénuszt, amint elhalad a Nap előtt.&nbsp; A negyedik átvonulást már sokan próbálták megfigyelni, de keveseknek adatott meg, hogy használható eredményeket kapjanak. 1769. június 3-án Hell Miksa és Sajnovics János jezsuita szerzetes papok Vardø szigetén (ma Norvégia) sikeresen megfigyelték az átvonulást, ami alapján kiszámolták a Nap-Föld távolságot: 151 millió km. Ez volt koruk legpontosabb mérése. (Alig 1,4 milló km-t tévedtek csupán.) 1874-ben és 1882-ben tovább pontosították a távolságot. A 2004-es és a 2012. június 6-i átvonulás során a tudósok már másra figyelnek. De amatőr és profi csillagászok továbbra is csak egy dolog miatt aggódnak: vajon felhős lesz-e a reggel. „Az ég északi részét mintegy fixen beborító említett felhő a Napot 9 óra 40 perctől reggeli 3 óráig lényegében teljesen eltakarta, s ez annyira általános volt, hogy a hasonlóan északi megfigyelőhelyeken tartózkodó többi megfigyelőt megfosztotta a kontaktusok megfigyelésétől, és tőlem is annyira elvette a kilépés megfigyelésének reményét, hogy azt hittem, már megsirathatom expedícióm szerencsés kimenetelét, hacsak a reményt nem Isten különleges kegyességébe vetjük, akinek e munkát megáldó jóakaratú kezét nyilvánvalóan megláttuk magunk is és a megfigyelésnél jelen volt összes vendég, ahogy ama rémítő felhőt a kilépés megfigyelésekor helyéből elzavarta. Ugyanis körülbelül reggeli 3 órakor, amikor mindenki elvesztette reményét, és a Nap mélyen e felhőbe merült, váratlanul könnyű délnyugati szél támadt, amely elmozdította a felhőt a helyéről és északkelet felé hajtotta az északnyugat felé mozgó Nap elől, amitől is az én igen szomorú és mályen a búbánatba merült lelkem mintegy újra kezdett éledni, és a kilépés szerencsés észlelése miatti örömmel kezdett eltelni, ami pedig soká nem volt remélhető; alig negyed óra telt el ugyanis, midőn a Napot a felhőből a mindenfelé teljesen derült égen (mivel ezen a felhőn kívül, amely északon foglalt helyet, az ég többi helyén a legkisebb felhőcske sem volt) kiemelkedni láttuk; akkor a Vénusz a napkorong szélétől már csak saját teljes átmérőjénél [valamivel] messzebb volt, vagyis több mint negyed órával a belső kontaktus előtt. Így hát a beállított távcsövekkel figyelni kezdtük a Napot a Vénusszal együtt. A Nap annyira világosan látszott, hogy legkisebb foltjait soha ezelőtt ilyen pontosan nem láttam, a Vénusz is oly pontosan és jól határoltan volt megfigyelhető, hogy ennél szebbet nem is kívánhattam; továbbá a Nap és a Vénusz korongja a lehető legnyugodtabb volt, a legkisebb fodrozódás nélkül, hiszen a Nap ekkor már 9 fok 30 perc magasságban, tehát a horizonti párák fölött járt, és az az előbb említett könnyű szellő is megszűnt időközben s a légkör teljesen nyugodt lett. Így tehát a lehető legkedvezőbb körülmények között állapítottam meg akromatikus távcsövemmel a következő időpontokat.” (Részlet HELL MIKSA SJ *Observatio transitus Veneris ante discum Solis die 3 junii anno 1769.* című művéből Csaba György Gábor fordításában.) * Akkoriban még sok jezsuita komoly természettudós is volt. Ma sokkal kevesebb közöttünk az ilyen szerzetes: inkább értünk a lelkekhez, mint a tudományokhoz. Talán jó ez így. Talán nem. * Egy kis irodalom: -&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Kolbert András: Vénusz-átvonulás: most vagy soha (index.hu) -&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Juhász Tibor: Milyen messze van a Nap? (zmgzeg.sulinet.hu) -&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; A csillagász Hell Miksa írásaiból (mek.niif.hu) -&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Vénusz átvonulások, Hat évezred katalógusa: Kr.E. 2000. és Kr. U. 4000. között (saros139.csillagaszat.hu) Közzétéve a jezsuita blogon is:&nbsp;http://jezsuita.blog.hu/2012/06/06/a_nyolcadik_venusz_atvonulast_varva","@context":"https://schema.org"}</script>
<!-- End Jekyll SEO tag -->
<link rel="stylesheet" href="/assets/main.css"><link type="application/atom+xml" rel="alternate" href="/feed.xml" title="Elek László SJ" /></head>
<body><header class="site-header">

  <div class="wrapper"><a class="site-title" rel="author" href="/">Elek László SJ</a><nav class="site-nav">
        <input type="checkbox" id="nav-trigger" class="nav-trigger" />
        <label for="nav-trigger">
          <span class="menu-icon">
            <svg viewBox="0 0 18 15" width="18px" height="15px">
              <path d="M18,1.484c0,0.82-0.665,1.484-1.484,1.484H1.484C0.665,2.969,0,2.304,0,1.484l0,0C0,0.665,0.665,0,1.484,0 h15.032C17.335,0,18,0.665,18,1.484L18,1.484z M18,7.516C18,8.335,17.335,9,16.516,9H1.484C0.665,9,0,8.335,0,7.516l0,0 c0-0.82,0.665-1.484,1.484-1.484h15.032C17.335,6.031,18,6.696,18,7.516L18,7.516z M18,13.516C18,14.335,17.335,15,16.516,15H1.484 C0.665,15,0,14.335,0,13.516l0,0c0-0.82,0.665-1.483,1.484-1.483h15.032C17.335,12.031,18,12.695,18,13.516L18,13.516z"/>
            </svg>
          </span>
        </label>

        <div class="trigger">
		  <a class="page-link" href="/7007/">Írka-firka</a>
		  <a class="page-link" href="/7008/">Csavargások</a>
          <a class="page-link" href="/4688/">Rólam</a>
        </div>
		
      </nav></div>
</header><main class="page-content" aria-label="Content">
      <div class="wrapper">
        <article class="post h-entry" itemscope itemtype="http://schema.org/BlogPosting">

  <header class="post-header">
    <h1 class="post-title p-name" itemprop="name headline">A nyolcadik Vénusz-átvonulást várva </h1>
    <p class="post-meta">
      <time class="dt-published" datetime="2012-06-05T16:51:08-05:00" itemprop="datePublished">
        2012. június. 5.
      </time></p>
      
        
        <a href="/cimke/jezsuita">#jezsuita&nbsp;</a>
      
        
        <a href="/cimke/tudomány">#tudomány&nbsp;</a>
      
        
        <a href="/cimke/jezsuita-blog">#jezsuita blog&nbsp;</a>
      
        
        <a href="/cimke/másutt">#másutt&nbsp;</a>
      
  </header>
  

  <div class="post-content e-content" itemprop="articleBody">
    <blockquote><p style="text-align: left; ">Höll quondam dictus, cum suspicit astra Viennae  
&nbsp;&nbsp;&nbsp;&nbsp;&nbsp; Hell clarum merito nomen adeptus erat.  
&nbsp; Sic ex visceribus terrae, noctisque cavernis  
&nbsp;&nbsp;&nbsp;&nbsp;&nbsp; In coelos gentem sustulit ille suam.</p></blockquote>
<p style="text-align: left; ">Kepler 1631-ben figyelte meg először a Vénuszt, amint elhalad a Nap előtt.&nbsp; A negyedik átvonulást már sokan próbálták megfigyelni, de keveseknek adatott meg, hogy használható eredményeket kapjanak. 1769. június 3-án Hell Miksa és Sajnovics János jezsuita szerzetes papok Vardø szigetén (ma Norvégia) sikeresen megfigyelték az átvonulást, ami alapján kiszámolták a Nap-Föld távolságot: 151 millió km. Ez volt koruk legpontosabb mérése. (Alig 1,4 milló km-t tévedtek csupán.)</p>
<p style="text-align: left; ">1874-ben és 1882-ben tovább pontosították a távolságot. A 2004-es és a 2012. június 6-i átvonulás során a tudósok már másra figyelnek. De amatőr és profi csillagászok továbbra is csak egy dolog miatt aggódnak: vajon felhős lesz-e a reggel.</p>
<blockquote><p style="text-align: left; ">„Az ég északi részét mintegy fixen beborító említett felhő a Napot 9 óra 40 perctől reggeli 3 óráig lényegében teljesen eltakarta, s ez annyira általános volt, hogy a hasonlóan északi megfigyelőhelyeken tartózkodó többi megfigyelőt megfosztotta a kontaktusok megfigyelésétől, és tőlem is annyira elvette a kilépés megfigyelésének reményét, hogy azt hittem, már megsirathatom expedícióm szerencsés kimenetelét, hacsak a reményt nem Isten különleges kegyességébe vetjük, akinek e munkát megáldó jóakaratú kezét nyilvánvalóan megláttuk magunk is és a megfigyelésnél jelen volt összes vendég, ahogy ama rémítő felhőt a kilépés megfigyelésekor helyéből elzavarta. Ugyanis körülbelül reggeli 3 órakor, amikor mindenki elvesztette reményét, és a Nap mélyen e felhőbe merült, váratlanul könnyű délnyugati szél támadt, amely elmozdította a felhőt a helyéről és északkelet felé hajtotta az északnyugat felé mozgó Nap elől, amitől is az én igen szomorú és mályen a búbánatba merült lelkem mintegy újra kezdett éledni, és a kilépés szerencsés észlelése miatti örömmel kezdett eltelni, ami pedig soká nem volt remélhető; alig negyed óra telt el ugyanis, midőn a Napot a felhőből a mindenfelé teljesen derült égen (mivel ezen a felhőn kívül, amely északon foglalt helyet, az ég többi helyén a legkisebb felhőcske sem volt) kiemelkedni láttuk; akkor a Vénusz a napkorong szélétől már csak saját teljes átmérőjénél [valamivel] messzebb volt, vagyis több mint negyed órával a belső kontaktus előtt. Így hát a beállított távcsövekkel figyelni kezdtük a Napot a Vénusszal együtt. A Nap annyira világosan látszott, hogy legkisebb foltjait soha ezelőtt ilyen pontosan nem láttam, a Vénusz is oly pontosan és jól határoltan volt megfigyelhető, hogy ennél szebbet nem is kívánhattam; továbbá a Nap és a Vénusz korongja a lehető legnyugodtabb volt, a legkisebb fodrozódás nélkül, hiszen a Nap ekkor már 9 fok 30 perc magasságban, tehát a horizonti párák fölött járt, és az az előbb említett könnyű szellő is megszűnt időközben s a légkör teljesen nyugodt lett. Így tehát a lehető legkedvezőbb körülmények között állapítottam meg akromatikus távcsövemmel a következő időpontokat.”</p></blockquote>
<p style="text-align: left; ">(Részlet HELL MIKSA SJ  *Observatio transitus Veneris ante discum Solis die 3 junii anno 1769.*  című művéből Csaba György Gábor fordításában.)</p>
<p style="text-align: center; "><strong>*</strong></p>
<p style="text-align: left; ">Akkoriban még sok jezsuita komoly természettudós is volt. Ma sokkal kevesebb közöttünk az ilyen szerzetes: inkább értünk a lelkekhez, mint a tudományokhoz. Talán jó ez így. Talán nem.</p>
<p style="text-align: center; "><strong>*</strong></p>
<p style="text-align: left; "><strong>Egy kis irodalom:</strong>  
-&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Kolbert András: <a href="http://index.hu/tudomany/urkutatas/2012/06/02/venusz-atvonulas_most_vagy_soha/"><em>Vénusz-átvonulás: most vagy soha</em></a> (index.hu)  
-&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Juhász Tibor: <a href="http://www.zmgzeg.sulinet.hu/csillag/cikk/Hell.pdf"><em>Milyen messze van a Nap?</em></a> (zmgzeg.sulinet.hu)  
-&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <a href="http://mek.niif.hu/03200/03286/html/tallozo1/hell/hellt.html"><em>A csillagász Hell Miksa írásaiból</em></a> (mek.niif.hu)  
-&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <a href="http://saros139.csillagaszat.hu/eclipse/ventrans.htm"><em>Vénusz átvonulások, Hat évezred katalógusa: Kr.E. 2000. és Kr. U. 4000. között</em> </a>(saros139.csillagaszat.hu)</p>
<p style="text-align: left; "><strong><em>Közzétéve a jezsuita blogon is:&nbsp;<a href="http://jezsuita.blog.hu/2012/06/06/a_nyolcadik_venusz_atvonulast_varva">http://jezsuita.blog.hu/2012/06/06/a_nyolcadik_venusz_atvonulast_varva</a></em></strong></p>

    <img src=""/>
    
  </div>

  <!--<div class="tags">    
    
      <span class="tag"><a href="/tag/jezsuita/">#jezsuita</a></span>      
    
      <span class="tag"><a href="/tag/tudomány/">#tudomány</a></span>      
    
      <span class="tag"><a href="/tag/jezsuita-blog/">#jezsuita blog</a></span>      
    
      <span class="tag"><a href="/tag/másutt/">#másutt</a></span>      
    
  </div>--><a class="u-url" href="/5699/" hidden></a>
</article>

<style>
  .next {
        float: right;
    }
</style>


	<div class="Previous-next">
	  
		<a class="previous" href="/5683/">&laquo; Keveredés</a>
	  
	  
		<a class="next" href="/5716/">Zenélgetés &raquo;</a>
	  
	</div>




      </div>
    </main><footer class="site-footer h-card">
  <data class="u-url" href="/"></data>

  <div class="wrapper">

    <h2 class="footer-heading">Elek László SJ</h2>

    <div class="footer-col-wrapper">
      <div class="footer-col footer-col-1">
        <ul class="contact-list">
          <li class="p-name">Elek László SJ</li><li><a class="u-email" href="mailto:eleklaszlosj@gmail.com">eleklaszlosj@gmail.com</a></li></ul>
      </div>

      <div class="footer-col footer-col-2"><ul class="social-media-list"><li><a href="https://www.facebook.com/eleklaszlo"><svg class="svg-icon"><use xlink:href="/assets/minima-social-icons.svg#facebook"></use></svg> <span class="username">eleklaszlo</span></a></li><li><a href="https://www.flickr.com/photos/borazslo"><svg class="svg-icon"><use xlink:href="/assets/minima-social-icons.svg#flickr"></use></svg> <span class="username">borazslo</span></a></li><li><a href="https://github.com/borazslo"><svg class="svg-icon"><use xlink:href="/assets/minima-social-icons.svg#github"></use></svg> <span class="username">borazslo</span></a></li><li><a href="https://instagram.com/borazslo"><svg class="svg-icon"><use xlink:href="/assets/minima-social-icons.svg#instagram"></use></svg> <span class="username">borazslo</span></a></li><li><a href="https://www.linkedin.com/in/laszloeleksj"><svg class="svg-icon"><use xlink:href="/assets/minima-social-icons.svg#linkedin"></use></svg> <span class="username">laszloeleksj</span></a></li><li><a href="https://www.pinterest.com/borazslo"><svg class="svg-icon"><use xlink:href="/assets/minima-social-icons.svg#pinterest"></use></svg> <span class="username">borazslo</span></a></li><li><a href="https://www.twitter.com/borazslo"><svg class="svg-icon"><use xlink:href="/assets/minima-social-icons.svg#twitter"></use></svg> <span class="username">borazslo</span></a></li></ul>
</div>

      <div class="footer-col footer-col-3">
        <p>Elek László SJ. Jezsuita. Szerzetes. Pap.</p>
      </div>
    </div>

  </div>

</footer>
</body>

</html>

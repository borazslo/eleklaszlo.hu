---
layout: post
title: "300 méter, két óra alatt - A mentőszolgálat..."
permalink:  /4769/ 
date: 2008-11-28 22:40:33
tags:  [ kórház, életjel, Magyarország, egészségügy ] 
---
&quot;<a href="http://www.mtv.hu/videotar/?id=33862">300 méter, két óra alatt - A mentőszolgálat...</a>&quot; - így az MTV egyik hírének címe. Talán megvolt a 200 méter, közel 3,5 óra alatt. Ott voltam.

Ott állt az üres műtőben. Végre minden készen állt a beavatkozásra. Már megint mindenki rá haragszik, pedig ő csak egy műtőssegéd. Igazán nem ő tehet róla, hogy az egész napi ütemtervet felborították. &bdquo;Akkor minek szólt reggel, hogy harmadiknak én következem&rdquo; &ndash; kiabálnának vele, de annyi ideje sem volt, hogy szóljon a betegeknek, ne várjanak. Infarktusos beteg életét kell megmenteni, azért ez a felhajtás. Csak innen a főépületből hozzák.

Minden készen áll az életmentő műtétre. Csak a beteg hiányzik. Áll az egész kardiológia és vár. A lift vár a földszinten. A portás kinyitotta a szárnyas ajtót. Előkészítettek mindent, mit ilyenkor szokás. Csak nem jön a beteg.

Hol a csudában vannak már? &bdquo;Ortopédia? Elvitte már a beteget a mentő? Mi? Még meg sem jöttek? Hogy azt a &hellip;.&rdquo; Újabb telefon a mentőszolgálatnak hátha nem értették volna meg: roham kocsit, de azonnal. Még jó, hogy minden hívást rögzítenek, így nem lehet letagadni semmit.

Lassan két órája, hogy infarktust kapott. Hol a mentő? Mégsem tolhatjuk át a beteget vagy a műszereket az utcán!?

Végre! Megjöttek! Az infarktus után közel három és fél órával. Nem győzte adogatni az eszközöket az orvosoknak. Nem szórakoztak az orvosok. Ott volt mindenki aki igazán ért a szívhez. Szinte kevés hely volt a műtőben. Talán életben marad.

Valahogy nagyjából stabilizálták. Gépekre kötötték, de még újra visszakerült a műtőben. Minimálbérért ennyit dolgozni? Egész nap benn maradt a kórházban. Az orvosok is, szinte mind. Megizzadtak. Sikerült elérni, hogy a gépek életben tartsák. Egyenlőre. A következő perce sem biztos. Jött volna hamarabb a mentő, akkor most már az osztályon szunyókálhatna békésen.

<em>&bdquo;Ma a mentők elvégezték a vizsgálatot, hiszen megkapták a panaszbejelentést. Ez a vizsgálat nem tárt fel hibát&rdquo; &ndash; hangoztatta Győrfi Pál, az Országos Mentőszolgálat szóvivője.&nbsp;

A szóvivő szerint az ortopédián van sürgősségi osztály, ahol elláthatták volna a beteget, de nem tették. Ők pedig nem késtek, súlyosabb esetekhez kellett menniük.</em>  (Duna TV <a href="http://www.dunatv.hu/belfold/varakozos_infarktusos_beteg.html">cikke</a> és a <a href="http://www.dunatv.hu/felsomenu/nettv?video=1_478084">videó</a>)

Ide valami igen csúnya szó illene.

Ma is sokat jártam arra. A Kardiológián vagyok betegszállító, aki betegeken kívül gyógyszereket, raktárból felszerelést, vérmintákat is szállít. Tudom, mit küzdenek az orvosok. Tudom, mi történt aznap délelőtt. Tudom, kiért küzdenek.

Egész nap azon izgultam, hogy ne hívjanak...

&nbsp;


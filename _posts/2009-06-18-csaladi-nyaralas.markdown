---
layout: post
title: "Családi nyaralás"
permalink:  /4866/ 
date: 2009-06-18 22:24:24
tags:  [ család ] 
image:  /files/images/flickr_3639854640.jpg 
summary: "<p>Talán már tíz éve, hogy a családom utoljára több napot töltött együtt. Most újra együtt az egész család.  
"

---
Talán már tíz éve, hogy a családom utoljára több napot töltött együtt. Most újra együtt az egész család.

Karácsonyi ajándékként kapták tőlünk a szüleink, hogy elmegyünk együtt nyaralni. Legalább néhány napra. A karácsonyi ígéret szép volt, a megvalósításával voltak gondok, hiszen már tíz évvel ezelőtt is nehezen ment az időpont egyeztetés. Azóta három testvéremnek már családja van. Némi áldozatok árán mégis sikerült.

Most itt vagyunk Döbröntén. Kibéreltünk egy házat és együtt töltünk egy hosszú hétvégét. Persze van, aki csak holnap délelőtt tud jönni, másnak pedig vasárnap hajnalba haza kell mennie, de még így is több mint egy teljes napot együtt lehetünk. Mind a tizenöten.

Döbrönte gyönyörű.<a href="http://www.ballovendeghazdobronte.extra.hu/"> Balló vendégháza</a> pont nekünk való. Eddig még jó.

<p class="rtecenter">[flickr-photo:id=3639046417]</p>  
Holnap reggel talán megnézem a napfelkeltét a várból. (Inkább a naplementéhez van optimalizálva a vár, de egy ilyen tájékon csak szép lehet a napkelte.)

&nbsp;


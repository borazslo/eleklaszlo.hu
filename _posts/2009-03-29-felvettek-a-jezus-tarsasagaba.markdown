---
layout: post
title: "Felvettek a Jézus Társaságába"
permalink:  /4824/ 
date: 2009-03-29 21:00:36
tags:  [ életjel, hivatás, jezsuita ] 
image:  /files/images/flickr_2402292463.jpg 
---
Ma kaptam meg a levelet: felvettek a Jézus Társaságába. Fordulópont. Megjegyzendő pont. Persze nem változtat ez semmin. Holnap munka.

Eddig csak jelölt voltam. Itt éltünk öten a jezsuita főbázis tetején és készültünk arra, hogy egyszer felvegyenek minket a jezsuita rendbe. Úgy másfél hónapja kezdődött meg a felvételi folyamat lényeges része.  
 A pszichológiai teszten még a jelöltség megkezdése előtt túlestünk. Kiderült, hogy öt év szeminárium még nem tett skizofrénné. (Pont ugyanezt az 500 kérdést már kitöltöttem a szemináriumba lépésem előtt.) Most átverekedtük magunkat egy (sőt: sok) orvosi vizsgálaton. Szemészettől terheléses EKG-ig volt itt minden. (Semmi alól nem kaptam felmentést, bár ebben az évben már kétszer átestem hasonló vizsgálatokon – a két munkahelyem miatt.) Még egy csomó papírmunkát is le kellett tudnunk: keresztlevél (bérmálási papírral), születési anyakönyvi kivonat, egy öt oldalas kérdőív, stb.  
 Volt azért érdekesebb része is a felvételi eljárásnak; az úgynevezett examinációnak. (Éljen a szakzsargon. Az examináció latinul annyit tesz, hogy vizsgálat.) Lényeg a lényeg, hogy négy jezsuitával kellett beszélgetnünk. Ők kaptak egy nagy kérdéssort, de többé-kevésbé kötetlen beszélgetésben kérdeztek rá mindenre. A leghosszabb beszélgetésem több mint két és fél órán án tartott, de nagyon jó volt. Azért is szerettem ezeket a kérdéseket, mert a válaszok folytonos újragondolása tovább tisztította hivatásomat. Rákérdeztek mindenre, de nem a kötözködés miatt, hanem hogy jobban ismerjenek engem, vágyaimat, Isten terveit.  
 A négy jezsuita írt valamit a provinciálisnak (a magyarországi jezsuita rendtartomány első emberének), ő pedig – még jó pár ember megkérdezése és sok-sok ima után – döntött:  
 felvétettem Jézus Társaságába, a jezsuiták köze. (Az, hogy „teljes értékű jezsuita” legyek, az persze még odébb van.)

Most hát lehet örülni és pezsgőt bontani. Valamint várni, hogy vajon hol is lesz a noviciátus.

Az örömben van egy kis üröm is. Öten vagyunk jelöltek, de egy valakit nem vettek fel. Annak azért örülök, hogy nem a szörnyűségesen és undorítóan elrontotta kommunikáció miatt, hanem súlyosabb indokaik voltak. Talán megtalálja majd a saját útján, ahova Isten szeretné vezetni. (Ami talán még a jezsuitaság is lehet.)

&nbsp;

<center><p >[flickr-photoset:id=72157594212547816,size=-]  
 <a href="http://www.flickr.com/photos/lwr/">Leo Reynolds</a>-nak van a <a href="http://www.flickr.com/">flickr</a>-en <a href="http://www.flickr.com/photos/lwr/sets/72157594212547816/">sok-sok képe IHS-el</a>, ráadásul az összes a<a href="http://creativecommons.org/licenses/by-nc-sa/2.0/deed.en"> Creatic Commons Licence </a>alatt.</p></center>
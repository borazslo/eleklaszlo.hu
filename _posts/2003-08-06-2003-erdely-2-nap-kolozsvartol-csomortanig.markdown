---
layout: post
title: "2003 Erdély, 2. nap - Kolozsvártól Csomortánig"
permalink:  /426/ 
date: 2003-08-06 10:00:00
tags:  [ 2003 Erdély ] 
image:  /files/images/5051174193_e08b035b8c_b.jpg 
---
Fel sem tûnt, hogy ez már a második nap. Beleúsztunk a napba. Gyönyörû völgyben ért minket a reggel, miközben a vonatunk tisztes tempóban haladt.

Egy óra késéssel, reggel hétre megérkeztünk Csíkszeredára. Előtte a román kalauz még elkérte a jegyünket, mi meg jóhiszemûen odaadtuk neki. Felvidult az öreg. Ha 15-én jöttünk volna haza, akkor ingyen utaztunk volna... Álmosan éhesen neki indultunk az aszfaltnak. A csíksomlyói templomnál reggeliztünk. Én már akkor fáradt voltam.

Tovább mentünk Csíkcsomortán (Soimeni) felé. Odaértünk. Lerogytunk nagy táskáinkkal a templom előtt. Sehol senki. Meg sem lepődtem. (Indulás előtt 1 v. két nappal szóltak, hogy nem kaptak választ, Csomortánról.) A lányok elmentek embert keresni. Valahogy megtalálták a gondnokot. Idős, fél kezére lebénult kedves magyar volt. Beszélgettem vele, hogy s mint kerültünk oda, mit akarunk ott stb. Megkérdezte, hogy "Jó emberek vagytok?", meg hogy megbízhatóak vagyunk-e. Én bólogattam hevesen, dehát ér az valamit? Ért. Beengedett minket, bár picit még gyanakodott. Békés napunk volt. Gyakorlatilag átaludtuk. Este nem volt jó "hátra menni", az új sírok visszaverték a falu fényeit...


---
layout: post
title: "Minots Ledge Light"
permalink:  /6302/ 
date: 2015-06-02 16:10:16
tags:  [  ] 
image:  /files/images/DSC_5601.jpg 
---
A 22-es szobából panorámás kilátás nyílik a cohasset-i öbölre és a bejárat szikláit messze őrző Minots Ledge világítótoronyra. Beleszerettem, na meg egy téli hobbi is jól jött, úgy hogy elintéztem, hogy az óráimon is a torony lábát mosó hullámokat nézhessem.

<!--break-->

<center><strong>I. felvonás</strong></center>  
Vettem egy <a href="https://www.raspberrypi.org/products/model-b-plus/">Raspberry Pi B+ mini számítógépet</a>. Arra kötöttem a Logitech C920 webkamerát, ami egyből h264 formátumot is tud, így nem kell <a href="https://instagram.com/p/z0FkIYQNKJ/">a gépnek</a> küszködnie a kódolással. A <a href="https://instagram.com/p/1874C2wNKa/">kamera elé meg rögzítettem egy távcsövet</a>, hogy igazán közelről lássam a tornyot. A Raspberry Pi a <a href="https://github.com/mpromonet/h264_v4l2_rtspserver">h265-v4l2l-rtsp</a> szerverrel küldi streamre a képet, ami mehet egyből ustreamre, a három percenként kivett álló képek pedig a webkamera oldalakra. Aztán ha épp arra jár egy nagy hajó, akkor a <a href="http://www.marinetraffic.com/en/ais/details/lights/1000019763">marinetraffic oldalról</a> való <a href="https://en.wikipedia.org/wiki/Automatic_Identification_System">AIS</a> adatokból kiszámolva az érkezést emailt kapok, hogy most nézzem, mert nem csak <a href="https://instagram.com/p/2JikhpQNFV/">a torony látható</a>, hanem az is, akinek a fényt adja.


<center><strong>II. felvonás</strong></center>  
A bő harminc méter magas torony a cohasset-i vagy scituate-i partoktól bő három kilométerre van. A <a href="http://www.lighthousefriends.com/light.asp?ID=474">korábbi, tragikus sorsú torony</a> helyére <a href="http://www.newenglandlighthouses.net/minots-ledge-light-history.html">1855-ben építetté</a>k. Azóta ott áll télen-<a href="https://www.youtube.com/watch?v=lOVgrbxjVG8">nyáron</a>, <a href="http://www.wcvb.com/weather/massachusetts-light-house-covered-in-ice-from-storm/30968156">jégben-fagyban</a>. Még a Sandy hurrikán sem végezte ki, így rendületlenül tolja az 1-4-3 fényeket. A szerelmesek világítótornyának is hívják az <a href="https://www.youtube.com/watch?v=PSlKulxNspU">1-4-3</a> azaz „I love you” miatt. Pedig ennyi erővel az „I hate you” is kijön. Sőt a … Szóval minden éjjel világít, ahogy kell. Bár már évtizedek óta automata üzemelteti. Üresen áll. 2014 őszén elárverezték és <a href="https://www.bostonglobe.com/metro/regionals/south/2014/10/18/top-bid-for-minot-ledge-lighthouse/lKM4VdXzwKGmdS31yMc09O/story.html">egy bostoni milliomos meg is vette</a>. De nem kezdett vele még semmit. Engem sem engedett fel (nem is válaszolt). Pedig mennék.


<center><strong>III. felvonás</strong></center>  
Világítótorony is akartam sokáig lenni, meg sziklaszirt. Kemény és rendíthetetlen, ami minden viszontagságot kibír, sőt talán élvezi is, hogy csak áll mozdulatlanul. Nem támad, nem harcol, de örök kitartással áll és hallgatja a hullámok dübörgését. No meg irányt mutat, biztos partot és veszélyes sziklákat. Nem kérdez, nem zsörtölődik, csak biztos támpont, mindig és mindenkinek.  
Ma már nem lennék világítótorony. Nincs hozzá adottságom: ellen még állok, és talán utat is mutatok olykor, de ezt a monoton stabilitást nem tudom követni. Inkább alkalmazkodom, jövök s megyek, és tovább építek, valami újat.


<center><img src="https://lh3.googleusercontent.com/-wsrAf7vCZb4/VeIi9NcmRBI/AAAAAAAAEIw/-Ls4pp1rRWE/s1024-Ic42/2015-04-21_11-29-07.jpg" width="500"/></center>
---
layout: post
title: "Visszatérőben a Szemináriumban"
permalink:  /4753/ 
date: 2008-10-28 11:14:08
tags:  [ szeminárium, PSRM, Róma ] 
---
Fájt a szívem Rómában. Nem az elmaradt szentelésem miatt, hanem az otthagyott banda miatt.



<!--break-->  
Tizennégy egykori társamat szentelték fel a hétvégén Rómában diakónusnak. &Ouml;römmel néztem végig a szentelést, mert ők már végérvényesen Istennek szentelték magukat. Egyszer majd &ndash; ha az Isten is úgy akarja &ndash; &bdquo;utolérem&rdquo; őket, s majd együtt kapálgatunk valahol az Úr szőlőjében.

   <p style="margin-bottom: 0cm">Akkor viszont fájt a szívem, amikor végigsétáltam a Szeminárium folyosóin. Százszor és ezerszer láttam már minden ajtót. Ismerem minden lámpakacsoló helyét. Tudom, melyik ajtó mögött milyen élet van. Egykor én is beletartoztam ebbe az életbe, s most már csak vendég vagyok. Minden olyan közeli és távoli egyszerre. Akárhogy is, az a legjobb szeminárium a világon. (Minden problémájával és nehézségével együtt.)</p> <p style="margin-bottom: 0cm">Szentségimádások. WC pucolások. Kölcsönös szívatások. Együtt énekelgetések. Felületes, de örök optimista olaszok. Sok-sok tészta és születésnapozás. Hiányzik. Nehéz (volt) otthagyni.</p> <p style="margin-bottom: 0cm">&nbsp;</p> <p >Isten most másik útra hívott engem. Egy pillanatra sem kérdőjeleződött meg bennem, hogy jó helyen vagyok-e. Erre vezet az utam, követem. Csak hát néha nehéz.</p>
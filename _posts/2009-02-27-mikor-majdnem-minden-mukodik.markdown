---
layout: post
title: "Mikor (majdnem) minden működik"
permalink:  /4809/ 
date: 2009-02-27 09:09:13
tags:  [  ] 
---
A tegnapi hosszú, de nagyon jó nap volt. A szerdai számítógépes ügyek árnyékában még inkább.

A szokásos bolondokháza volt az iskolában, aztán szunyókáltam egyet. Majd kikocsikáztunk Nagykovácsiba, hogy megnézzem a három hetes unokahúgomat (és a bátyámék házát). Majd palacsintázta, vezettem Budapesten a dugóban (és át az Erzsébet-hídon), majdnem lekéstem egy nagyon jó kis imaalkalmat. Majd boroztunk az ima után. Hazafelé pedig beszipolyozott a Jezsuita Stúdió, ahol drupal sminket fejlesztettem. (És micsoda élvezet egy olyan számítógépen dolgozni, ahol a gyors neten kívül egy Photoshop, egy Dreamweaver, egy Flex, IE-vel és FF-al és néhány total commanderrel együtt egyszere nyitva van és dolgozik, és mindenre azonnal reagál.)

&nbsp;


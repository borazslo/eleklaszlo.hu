---
layout: post
title: "A Vatikán és a twitter"
permalink:  /4850/ 
date: 2009-05-26 20:08:31
tags:  [ média, egyház ] 
image:  /files/images/Capture.PNG 
---
Ma reggel ránéztem a <a href="http://turulcsirip.hu">turulcsiripre </a>és láss csodát, a vatikáni zászló nézett vissza rám több csiripelés mellől. Hát ez mi? A Vatikán is benézett a <a href="http://twitter.com">twitterre</a>? (Ráadásul Magyarországról vagy magyarul?) Hírtelen nagyon lelkes lettem, aztán rá kellett jönnöm, hogy a <a href="http://vatican.va">Vatikánban </a>talán nem is tudnak róla.

<em>(Mi a </em><a href="http://twitter.com"><em>twitter</em></a><em>? Valami olyasmi mint az iwiw üzenő fala: 140 karakterben mindenki ír, amit akar. Olvasgathatjuk a barátainkét vagy mindenkiét. Üzenetünket beküldhetjük a twitter honlapján, vagy SMS-ben, vagy mobilról és még számtalan módon. A </em><a href="http://turulcsirip.hu"><em>turulcsirip </em></a><em>pedig a magyar szűrővel ellátott </em><a href="http://twitter.com"><em>twitter</em></a><em>.  
 Ha még mindig nem egészen világos ez az egész, akkor olvasgass például </em><a href="http://www.wyctim.com/mi-az-a-twitter/"><em>itt</em></a><em> vagy </em><a href="http://hu.wikipedia.org/wiki/Twitter"><em>itt</em></a><em>.)</em>

Első lelkesedésem hamar alább hagyott, amikor megláttam, hogy az egyszerre megérkező öt üzenete más-más nyelven íródott és mindegyik csak egy cikk címét és elérhetőségét tartalmazta. Ez is valami, legalább használják. Eszembe jutott viszont, hogy akárki is regisztrálhatta magának a vatican_va nevet a twitteren.  
 Az álmos reggelen körülnéztem, hátha találok valami értelmeset. Következzen hát kutatásom keresgélésem néhány eredménye.

Van olyan, hogy <a href="http://twitter.com/vatican_va">vatican_va</a>, <a href="http://twitter.com/VaticanNews">VaticanNews</a>, <a href="http://twitter.com/benedictXVI">benedictXVI</a>. Ezek csak cikkeket reklámoznak. Ugyan minek? Cikkeknek ott van az RSS forrás, vagy a GReader-ben a megosztás. Jó az, elég az.  
 Vannak olyanok mint a <a href="http://twitter.com/ratzinger">ratzinger</a>, <a href="http://twitter.com/vatikan">vatikan</a>, <a href="http://twitter.com/vatican">vatican</a>: vicces emberek írnak/írtak vicceseket. Ezek végképp érdektelenek. Aztán találtam még olyat, hogy <a href="http://twitter.com/HolySee">HolySee</a> és<a href="http://twitter.com/HolySee"> TheHolySee</a>, amiket valaki regisztrált, hátha egyszer még jó pénzt kap érte. Írogatni nem írogat.  
 És van<a href="http://twitter.com/Jesustwitts"> Jesustwitts</a> is: Jézus Krisztus online. „Mit twittelne Jézus? Megpróbálok mindig hűséges lenni Isten Igéjéhez.” Annyira nem hülyeség: napi szentírás rész.  
 Az a nagyon érdekes, hogy szinte az összeset 2009. áprilisában regisztrálták. Hamarabb feljutottam a twitterre mint Jézus. Hmm. (Twitteren <a href="http://twitter.com/patkoszeg">én itt vagyok</a>.)

Megkérdezheted, hogy minek a Vatikánnak regisztrálnia a twitterre. Kérdésed jogos. Hiszen ki kíváncsi arra, hogy a pápa éppen mit eszik? (Jó, tudom, hogy sokakat érdekel, de azokat nem biztos, hogy a normális emberek közé sorolom.) A választ nem tudom biztosan. Annyi biztos, hogy a modern technikát kutya kötelességünk megvizsgálni, hogy hogyan állíthatjuk az Úr szolgálatába.  
 Szerintem érdekes lenne például, ha az egyik riporter a twitteren számolna be a Szentatya utazásairól. Esetleg leírhatna egy-egy emberi pillanatot, ami nem ér meg egy két oldalas (fél)hivatalos cikket a <a href="http://www.vatican.va/news_services/or/or_eng/index.html">L'Osservatore Romano</a>-ba, de pár sort igen. No mindegy, nem tudom a tutit. (Egyenlőre.)

(<a href="/4848">Itt van ez a cikk</a> az említett twitter felhasználók pontos adataival.)

&nbsp;


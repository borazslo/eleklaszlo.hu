---
layout: post
title: "P+R"
permalink:  /4791/ 
date: 2009-01-09 07:32:32
tags:  [ kerékpár ] 
---
Mivel hidegben nem szeretek várakozni a buszra, ezért inkább kerékpárral közlekedem. Legalábbis részben. Elgurulok a hűvösvölgyi végállomásra, ott lerakom a bicót és buszra ülök. De pont fordítva mint a többség: a városban kerékpározom és Hűvösvölgy környékén buszozom.



<!--break-->  
Az ok nagyon egyszerű: még (!) nem vagyok edzésben és mire a Horánszky utcából kiérek Hűvösvölgybe, teljesen kipurcanok, pedig alig 12 km-t megyek. Igaz, azt végig fölfele. Viszont munka után milyen jó ráülni a járgányra és legurulni az Erzsébet-hídig. Egyetlen zűrös szakasz az Erzsébet-híd és a Rákóczi út. Sebaj.

Ma négy percet javítottam a tegnapi időmön. (Még csak két napja járok munkába kerékpárral. Remélem lesz elég kitartásom a továbbiakban is.)

&nbsp;


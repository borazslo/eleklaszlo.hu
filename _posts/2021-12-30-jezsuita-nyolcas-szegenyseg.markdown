---
layout: post
title: "Szegénység"
permalink:  /7003/ 
date: 2021-12-30 20:40:11
tags:  [ másutt, A Szív ] 
---
Rengeteg féle kábelem, átalakítóm, csatlakozóm van. A legtöbbet csak nagyon ritkán veszem elő, de olyan jó hogy ha éppen szükség van a szolgálatomhoz valamire, akkor számíthatok magamra: lesz megfelelő kábelem.

Az önként választott szegénység engem abban tud segíteni, hogy kénytelen legyek magam helyett Istenre számítani. Hogy hozzá forduljak, ha éppen nincs jó csatlakozója valakinek. Hogy bízzak abban, hogy a megfelelő csatlakozóm nélkül is az Úr tenyerén vagyunk. Hogy egész üresen is lehetek az ő dicsőségére, tiszteletére, szolgálatára.

Vágyom jobban vágyni erre a teljes rábízásra. De még vigyázok összegubancolódott kábeleimre.

(*Megjelent* [A Szív 2021 decemberi](https://jezsuitakiado.hu/folyoirat/2021-december-januar/) *számának* [Jezsuita nyolcas](https://jezsuitakiado.hu/rovatok/jezsuita-nyolcas/) *rovatában.*)

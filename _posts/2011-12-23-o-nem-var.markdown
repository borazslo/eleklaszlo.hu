---
layout: post
title: "Ő nem vár"
permalink:  /5530/ 
date: 2011-12-23 22:18:00
tags:  [ karácsony ] 
image-error:  http://s1-03.twitpicproxy.com/photos/large/479724762.jpg 
---
Én tényleg készülni akartam a karácsonyra.&nbsp; Rendbe akartam rakni a szobámat, hogy négy hónap után végre tisztes lakhelyem legyen. Mosni is akartam; kimosni minden ruhámat. Hogy ne tiszta ruha keresgélésével teljen az ünnep. És Bálinttal a jövő év programjait is átvettük volna, hogy ne nyomasszon semmi szentestén és utána. Meg zenélni akartam sokat, hogy az éjféli mise előtt felszabadultam tudjuk a híveket az ünnepre hangolni.



<!--break-->

<p >*</p>Én tényleg fel akartam készülni karácsonyra!  
De nem lett belőle semmi. Lerobbant a kisbusz és két napra Gyulán ragadtam.  
A karácsony pedig menthetetlenül itt van. Nem vár az senkire.

<p >*</p>Talán pont ez a csodálatos a karácsonyban: ha nem is készülsz, ha nem is vágysz rá, ha nincs is erőd az egészre, Krisztus akkor is eljön. Nem azért jön, mert várjuk. Nem azért lesz emberré, mert annyi kedves keresztény van. Azért jön el, mert szeret minket. Úgy ahogy vagyunk: készületlenül, szétcsúszva, megfáradva.  
&nbsp;


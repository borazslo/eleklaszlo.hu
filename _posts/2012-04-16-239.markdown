---
layout: post
title: "239"
permalink:  /5646/ 
date: 2012-04-16 08:09:09
tags:  [ életjel ] 
---
239\ napja nem írtam semmit a naplómba. Azóta élek Miskolcon. Minél kevesebb az esemény, annál többet írok. Most az események nyertek.

„Magiszteri munkaköri leírás – Iskolalelkészségi munkakör: Elek László SJ részére” – két oldal. Van még más munkaköröm is: tanári, kollégiumi. Három darab negyed állás. Sok is, kevés is. Tartok két hittan órát, két este fektetek a kollégiumban, segítek az iskolalelkésznek mindenféle lelkiprogram és program struktúra kialakításában, megszervezésében, lebonyolításában, kiértékelésében. Egyébként meg zenéltetek, zsolozsmázok, honlapokat mentek meg. Tegnap végre tekertem is.

Munka van. Kicsi is, nagy is. Magányos is, közösségi is. Van, ami sikerül, van ami, nem. Van, amit szívesen csinálok, van amit lepasszolnék. Sztorizgassak? Részletezzem? De hát nem a munka a fontos, hanem ami a naplóba kerülne. De 239 napja nem kerül.


---
layout: post
title: "Legális a digitális misekönyv (április1)"
permalink:  /6032/ 
date: 2014-04-01 19:34:18
tags:  [ mise, digitális ] 
image:  /files/images/870-Book-of-Common-Prayer.jpg 
---
Friss nagy hír hogy a Magyar Katolikus Püspöki Kar Titkársága szóban elvileg támogatja egy tervezett digitális misekönyv használatát a liturgiákon. Persze még csak szóban és elvileg, és kikötések is vannak. Ám így már érdemes nekifogni.

Lényegi elem, hogy nem egy mindenféle kütyüre feltelepíthető alkalmazásról van szó, hanem egy a liturgiákra dedikált különálló eszközről. Ez alapvető kikötés. (Megjegyzem, jogos.) Egy könyvolvasó kinézetű dologról van szó abban a méretben mint a misekönyv, egy világítás nélkül e-ink színes kijelzővel. A rajta futó egyetlen alkalmazás a misekönyv és mise olvasmányok könyvei egyben. Szövegében egész pontosan meg kell egyeznie a hivatalosan nyomtatásban kiadott szöveggel. (Sajnos még a hibákkal is, de majd rugdossuk a kiadót, hogy javítson.) Betűtípus és színek is azonosak lesznek. A fix jelölők és könyvjelzők hasonló színű gombokban megtalálhatóak lesznek a kütyün is. Természetesen elegáns sötét árnyalatú bőrkötést kap, ill. lesz egy aranyozott változata is. (Fontos ugye, hogy a minden liturgikus időben használható legyen és igényessége megfeleljen a szentmise követelményeinek.)

A digitális misekönyv nagy-nagy előnye, hogy nem rongyolódik úgy, ill. szövegmódosításkor szoftverfrissítéssel frissül a szöveg, így nem kell celluxszal cetliket beragasztani. Továbbá a betűméret állítással „minden korosztálynak megfelelő”.

Egyelőre „csak” ennyire van szóbeli jóváhagyásom, de innen már csak előre van. A creative commons licensz fel sem merülhetett. A további funkciókat idővel csak bele lehet gyúrni. A legfontosabb, hogy most össze kell szedni egy kicsi, de ütőképes csapatot és némi kezdőtőkét egy prototípus legyártásához.

<em>*Sajnos csak áprilisi tréfa/álom, de eljön még az én időm...</em>

<p style="text-align: center;"><img src="http://www.eccentricbliss.com/wp-content/uploads/2012/09/870-Book-of-Common-Prayer.jpg" ></p>
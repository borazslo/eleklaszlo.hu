---
layout: post
title: "NKRemote vs Camera Control Pro"
permalink:  /4797/ 
date: 2009-01-20 11:25:31
tags:  [ fényképezés, NKRemote, Nikon, szoftver ] 
image:  /files/images/nkremote.JPG 
summary: "<a href=\"http://www.breezesys.com/NKRemote/index.htm\">Új távvezérlő program</a>ot fejlesztett ki <a href=\"http://www.nikon.hu\">Nikon</a> DSRL gépekhez is a <a href=\"http://www.breezesys.com/\">Breeze System</a>. Végre van konkurenciája a <a href=\"http://www.europe-nikon.com/product/hu_HU/products/broad/1567/overview.html\">Nikon Camera Control Pro</a>-nak. Gyorsan összehasonlítottam a kettőt.

"

---
Kísérletezés közben jó, ha amikor elsütöm a gépet, rögtön láthatom az eredményt a monitoromon. Ehhez nem kell más mint egy fényképezőgép (esetemben <a href="http://www.europe-nikon.com/product/hu_HU/products/broad/1083/overview.html">Nikon D200</a>), egy USB kábel (jól meghosszabbítva) és egy szoftver. A Nikon gépekhez csak a <a href="http://www.europe-nikon.com/product/hu_HU/products/broad/1567/overview.html">Nikon Camera Control Pro</a> állt rendelkezésre (jelenleg a 2.4 verzió), eddig. Most itt van végre a <a href="http://www.breezesys.com/NKRemote/index.htm">NKRemote</a> a <a href="http://www.breezesys.com/">Breeze Systems</a>-től.

Mindkettőnek van ingyenes próbaidős változata. Gyorsan letöltöttem azokat (<a href="http://support.nikontech.com/cgi-bin/nikonusa.cfg/php/enduser/std_adp.php?p_faqid=14428">Camera Control</a>, <a href="http://www.breezesys.com/downloads.htm#nkremote">NKRemote</a>) és kipróbáltam, hogy melyik a jobb. A második percben már nyert az NKRemote pedig még csak az 1.0-nál tartunk.

Az NKRemote &ndash; még &ndash; nem tud annyit mint a Camera Control: nem lehet átállítani például a fényképezőgép összes beállítását (így a beépített vaku beállításait sem). Másik komoly fejletlensége, hogy még nem támogat annyi Nikon DSRL gépet, mint a Camera Control. (Lényeg, hogy az enyémet támogatja.)

Ezekkel ki is merült minden hátránya. Jöjjön egész röviden az amit mind a kettő tud: elsüti a gépet számítógépről (hiszen erre találták ki). Mindenféle néven elmenti a kész képeket. Be lehet állítani, hogy milyen felbontásban, ISO-val, záridővel, rekesszel, stb. készítse a fotókat.

Jöjjön hát, hogy miért szeretem jobban a NKRemote programot.

Egyszerűbb, szebb, könnyebben kezelhető. A kép készítéséhez és megnézéséhez elég egyetlen ablak, könnyedén kirakhatom teljese képernyőre is: bőven marad hely a képnek. Maga a program is egész picike. Telepítve sem foglal el 10 MB-nál többet. (A Camera Controlnak <a href="http://nikoneurope-en.custhelp.com/cgi-bin/nikoneurope_en.cfg/php/enduser/std_adp.php?p_faqid=24283&amp;p_created=1205255179&amp;p_sid=VbWLtnoj&amp;p_accessibility=&amp;p_lva=&amp;p_sp=cF9zcmNoPTEmcF9zb3J0X2J5PSZwX2dyaWRzb3J0PSZwX3Jvd19jbnQ9MjAmcF9wcm9kcz00MiwzNzImcF9jYXRzPTI0MSZwX3B2PTIuMzcyJnBfY3Y9MS4yNDEmcF9zZWFyY2hfdHlwZT1hbnN3ZXJzLnNlYXJjaF9ubCZwX3BhZ2U9Mg**&amp;p_li=&amp;p_topview=1">&bdquo;csupán&rdquo; 50MB hely kell a telepítéshez és még 1GB (!) hogy fusson</a>.)

Tud még olyat, hogy <a href="http://www.breezesys.com/PSRemote/photobooth.htm">PhotoBooth</a> (fényképezőfülke): készít néhány fotót, majd rögtön nyomtatásra küldi őket egyetlen lapon. Ha egy egyszerű kapcsolót megfelelően bekötünk a serial portra akkor már csak egy doboz kell és pontosan olyan programot kapunk, amit egy igazi fotósfülke használ.

Canon gépekre a Breeze Systems már jóval korábban kifejlesztette a <a href="http://www.breezesys.com/DSLRRemotePro/index.htm">DSRL Remote Pro</a> programot. Minden bizonnyal az NKRemote következő változataiba bekerül onnan egy-két kedves apróság, mint pl. a bulb, vagy a képernyő elsötétítése fényképezés közbe. (Ez utóbbi rém hasznos lehet, ha sötétben kell dolgozni. Pl. ennél a fotónál még pokróccal takartam el a képernyőt.)

Ja, és nézzük meg, hogy melyik mennyibe kerül: <a href="http://www.artwork.hu/termek.php?i=2253&amp;wh=depo">Camera Control Pro 48 000 Ft</a>, míg az <a href="http://www.breezesys.com/purchase.htm">NKRemote csupán 21 000 Ft (95 USD)</a>. Hmm, a fele sem.

<strong>Egyszerű és letisztult programocska ami mindent tud, ami nekem kell, pedig még csak az 1.0-nál tartunk.</strong>

&nbsp;


---
layout: post
title: "BHTCS nyomtatásban"
permalink:  /4801/ 
date: 2009-01-27 18:50:37
tags:  [ BHTCS, A Szív ] 
image:  /files/images/bhtcs-DSC_4103(1).jpg 
---
Idén is jártam<a href="http://bhtcs.rmse.hu"> BHTCS</a>-n, de most nem írtam olyan &quot;csúcstól-csúcsig&quot; beszámolót, hanem &quot;csak&quot; egy olyan cikkecskét, ami olyanoknak szól(hat), akik még sosem járták a végtelen erdei ösvényeket egy sötét téi éjszakában. Tehát pont neked szól.



<!--break-->  
&nbsp;

<p class="rtecenter"><strong>A &bdquo;Budai-hegység távoli csúcsai&rdquo; </strong></p>  
<p class="rteleft"><em>Még a hatodik csúccsal sem volt semmi gond. A Nagy-Kopaszra (a Budai-hegység legmagasabb csúcsára) szinte felfutottunk. A mínusz tizennégy fok ellenére is megizzadtunk. Szakállamra kiült a jég. Az utat könnyen megtaláltuk, a hold bevilágította az éjszakát. A tetőn megkaptuk a látogatásunkat igazoló pecsétet, mellé pedig egy müzliszeletet. Épp csak körbenéztünk a kilátóból és mentünk tovább. Hátra volt még négy csúcs.</em></p>  
2002 óta minden év január első hétvégéjén száz-százötven hóbortosnak tűnő egyén buszozik ki Nagykovácsiban, hogy részt vegyen a &bdquo;Budai-hegység távoli csúcsai&rdquo; elnevezésű téli éjszakai extrém teljesítménytúrán. Ebben az évben közel száznyolcvanan indultak, hogy tíz óra alatt felkeressenek tíz hegycsúcsot, s onnan csodálják meg a téli éjszaka szépségeit.

<em>A Nagy-Szénás kopasz csúcsáról hiába volt gyönyörű a kilátás: alig tudtunk csodálkozni. Harminc kilométerrel a lábunkban, víz nélkül, dideregve kértük a pecsétünket. Még három csúcs várt ránk. Menni, csak menni, menni. Föl és le. Itt jobbra, ott balra. Bukdácsolva a jeges ösvényen. Jaj nekünk. Pedig eddig olyan jól mentünk. Holtpont. Sőt holtóra. Elmúlt hajnali fél négy. Már szembejövőkkel is alig találkoztunk, akik biztattak volna minket. Kész vége. Leülök, s ennyi.</em>

Itt nincs első és második helyezett. Nem a másik ellen gyalogolsz. Az egyetlen cél önmagadat leküzdeni. A cél bebizonyítani, hogy ember vagy, aki ura önmagának. Legyőzni a természetet. 35-40 km egyetlen éjszaka alatt. Hóban-fagyban. 131 indulónak most is sikerült. S míg magaddal tusakodsz, hogy feladd-e vagy sem, addig körülvesz az Isten alkotta csodálatos világ: zúzmarás bokrok, havas mezők, szikrázó mennybolt. A szerető Isten ezt ajándékozza neked. Akár feladod, akár nem. Ő így szeret.

<em>Az utolsó négy kilométeren alig vonszoltam magamat. Az előttem lévő sarkát néztem, s próbáltam egyszerre lépni vele. Már nem szóltunk egymáshoz semmit, csupán egy-egy halk jajszó hallatszott. Egyik láb, másik láb. Előre. Tovább. Fájt a lépés. Fájt az állás.</em>

Feltűnt a templom kivilágított tornya. Ott a cél. Már csak pár lépés. Még kettő. Na még egy utolsó. Sikerült.

<em>Odabenn, míg az emléklapomat írták, lerogytam egy székbe. Elnyújtottam tönkrejárt lábaimat és nagyot sóhajtottam: köszönöm Uram! Köszönöm, hogy legyőztem magam, bár ezt is csak a te segítségeddel. Köszönöm, hogy adtál mellém társakat. Köszönöm, hogy ilyen gyönyörű tájat adtál ma nekem. Köszönöm, hogy vagy és, hogy szeretsz!</em>

Elek László

A túráról bővebben: <a href="http://bhtcs.rmse.hu">http://bhtcs.rmse.hu</a>

(Megjelent <a href="http://asziv.hu">A Szív</a> februári számában, valamint a Galamb januári számában.)

<center><a rel="lightbox[b]" href="/files/images/bhtcs-DSC_4065.jpg"><img src="/files/images/bhtcs-DSC_4065.jpg" width="120" height="80" /></a><a rel="lightbox[b]" href="/files/images/bhtcs-DSC_4084.jpg"><img src="/files/images/bhtcs-DSC_4084.jpg" width="120" height="80" /></a><a rel="lightbox[b]" href="/files/images/bhtcs-DSC_4094.jpg"><img src="/files/images/bhtcs-DSC_4094.jpg" width="120" height="80" /></a><a rel="lightbox[b]" href="/files/images/bhtcs-DSC_4108.jpg"><img src="/files/images/bhtcs-DSC_4108.jpg" width="120" height="80" /></a><a rel="lightbox[b]" href="/files/images/bhtcs-DSC_4111.jpg"><img src="/files/images/bhtcs-DSC_4111.jpg" width="120" height="80" /></a><a rel="lightbox[b]" href="/files/images/bhtcs-DSC_4122.jpg"><img src="/files/images/bhtcs-DSC_4122.jpg" width="120" height="80" /></a></center>
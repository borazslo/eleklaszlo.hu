---
layout: post
title: "Víz"
permalink:  /5338/ 
date: 2011-11-05 09:00:00
tags:  [  ] 
---
Isten nem hívő.  
A nép nem demokrata.  
A víz nem szomjas.  
 *(Fodor Ákos, Axióma)* 



<!--break-->

<p >víz</p>A számítások szerint akár a 850 centimétert is elérheti Szolnoknál a Tiszán jelenleg levonuló árhullám, a Tisza középső szakaszán egyébként várhatóan végig harmadfokot meghaladó vízállásokkal vonul le az árhullám.  
 *(Index)* 

<p >víz</p>Szerintem is marhaság, de az anyja azt mondta, hogy hallgassunk rá. Töltsd tovább a korsókat. Nem hiszem, hogy elég részegek ahhoz, hogy ne tűnjön fel nekik, hogy ez csak víz. Szép kis lakodalom…  
 *(A kánai ünnepekről)* 

<p >víz</p>Alkossunk inkább láncot, úgy gyorsabb. Mondom láncot. Hja, vasárnap dolgozni. Vizet merni a pincéből. Mert azt mondták, hogy az a cső még kibír pár évet. Nem bírt ki. Most az is kiderül, mit visel el egy mosógép. Térdig vízben áll.  
 *(Historia Domus)* 

<p >víz</p>Akkor vállalta be a kenotikus formát. Megkeresztelkedett. Neki nem kellett volna, ő bűntelen volt. De beállt a sorba. A dicsőséges (ál) út helyett a szenvedéseset választotta.  
Hiába tiltakozott János is. Belemerült a folyóba. Milyen csönd lehetett odalenn. Az idő nem létezik oda lenn. „Tényleg így? Megéri? Az emberiségért? Atyám, merre?” Erre. „Ez az én szeretett fiam”&nbsp;  
 *(A Naplóm, Lgy – a második hét)* 

<p >víz</p>Mégis csak Jancsi, ha tényleg rigó. Szia, te kicsi madár! Vizet kérsz? No, adok. Tárd ki szépen a csőrödet, csöpögtetek bele a szivacsból.  
 *(L. A. önéletrajza)* 

<p >víz</p>Az emberek egészen természetesen jók. Szállást ritkán adnak, de ez érthető. Viszont senkit nem találtunk, aki ne adott volna nekünk egy pohár vizet. Gyakran megesett, hogy a pohár vízből vacsora, majd szállás (és reggeli) lett.  
 *(Egy zarándoklat margójára)* 

<p >víz</p><sup>1</sup>Ezután visszavitt engem a ház kapujához, és íme, víz fakadt a ház küszöbe alatt a keleti oldalon; a ház homlokzata ugyanis kelet felé nézett. A víz a templom jobb oldalán folyt le, az oltártól dél felé. <sup>2</sup>Aztán kivitt az északi kapun, és körülvezetett a külső kapun kívül levő úton a kelet felé néző útra; és íme, víz tört elő a jobb oldalon. <sup>3</sup>Ekkor a férfi, akinek kezében mérőzsinór volt, kiment kelet felé és ezer könyököt mért, majd átvezetett a vízen, és az bokáig ért. <sup>4</sup>Majd ismét ezer könyököt mért, és átvezetett a vízen, és az térdig ért. <sup>5</sup>És ismét ezer könyököt mért, és átvezetett a vízen, és az vesékig ért.  
Azután még ezer könyököt mért, és nem tudtam többé átmenni a folyón, mert a vizek mély folyammá áradtak, amelyen már nem lehetett átgázolni. <sup>6</sup>Ekkor azt mondta nekem: „Láttad ezt, emberfia?”&nbsp;Majd ismét visszavitt a folyó partjához. <sup>7</sup>Amikor visszatértem, íme, a folyó partján igen sok fa volt mindkét oldalon. <sup>8</sup>Azt mondta nekem: „Ez a víz a keleti homokdombok felé indul, majd lefolyik a sivatag síkságára és a tengerbe ömlik; amikor beleömlik, annak a vize egészséges lesz. <sup>9</sup>Amerre ez a folyó ér, minden élő és mozgó lény élni fog.  
 *(Ezekiel 47)*   
&nbsp;


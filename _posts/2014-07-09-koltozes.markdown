---
layout: post
title: "Költözés"
permalink:  /6042/ 
date: 2014-07-09 22:29:09
tags:  [ magamról, zene ] 
---
Pakolgatok: rakosgatom az ezt-azt amarról-emerre. Dobozba vagy fekete nylonzsákba. Öt csomag megy három helyszínre. Folyton dönteni kell. És nem csak a jövőről.



<!--break-->

<span style="line-height: 1.538em;">Kezembe vettem a kék mappát. Fellapoztam, ahogy mindig, amikor elém került. Évente ha egyszer. Pedig fontos, cipelem is magammal mindenhova. Tíz éve már.</span>

Kották. Bolyongás, Magyarokhoz II., a Négy patkány és Missa brevisből kétféle is. Úgy lopkodtam össze darabonként, de minden benne van. Minden, amit valaha. Valaha, amikor nem kellett kotta. Amikor ott álltam jobbra leghátul. Amikor meg-megremegetek az ablaktáblák.

Beletettem pár hiányzót. Majd óvatosan becsukva jól megszorítottam és odaadtam rendtársam szobája elé, egy törékeny cetlit tűzve bele: „Vigyázz rá(m).” (Nem kiált fel, csak sóhajt.)


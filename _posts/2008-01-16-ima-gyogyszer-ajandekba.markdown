---
layout: post
title: "Ima-gyógyszer, ajándékba"
permalink:  /4664/ 
date: 2008-01-16 07:05:28
tags:  [ imádság, gyógyszer, gyufa, ajándék ] 
image-error:  20509366 
---
Részlet a mellékelt betegtájékoztatóból:&nbsp;  
"Hatóanyag: Ima, pár perces könyörgések gyufákba csomagolva.  
Segédanyagok: dicsőítés, hálaadás, csöndes szentségimádás, zsolozsmázás, ének.  
Külalak:Teljesen átlagos háztartási gyufa.  
Kiszerelés:Kb. 40 db gyufaszál."



<!--break--> 2006 karácsonyára támadt egy ötletem. Most végre megírom, hátha valakit érdekel, és tovább fejleszti.

Az ötlet alapja, hogy sok-sok imádság mindig mindenkinek igen jót tesz. (Az is ha imádkoznak érte, és az is, ha ő imádkozik.) Viszont mégsem lehet ajándék helyett azt mondani, hogy imádkoztam értem három napot, tessék itt van becsomagolva? Az imádság nem igazán materializálódott valami.

Erre jött az ötlet - a remeti elsőáldózók füzeteinek alapján - hogy minden egyes imádság egy-egy gyufában ölt testet. Ezért hát az ajándék elkészítéséhez idő kell. Minden imádság végére oda lehet rakni egy röpke fohászt a megajándékozottért, vagy csak úgy a buszon is eszükbe juthat egy pillanatra, vagy akár hosszabban is imádkozhatunk csak érte. Nem olyan fárasztó. (Amíg nem 30-40 emberért imádkozunk így. :) ) Minden ilyen kis fohászért egy szál gyufát rakhatunk a készülő ajándékba. Így egy hét alatt kényelmesen megtölthetünk egy egész gyufásdobozt.

Ez az ajándék, egy megfelelően feliratozott doboz gyufa. Amikor a megajándékozott épp maga alatt van, előhúz egy gyufát. Meggyújtja. Rácsodálozik a fényre, a tűzre. S emlékszik, hogy minden szál gyufa mögött egy imádság van. Valaki gondolt rá. S könnyeben jön a válasz az életre, hogy jó Uram, nem is olyan szörnyű az élet. Csak kicsit nehéz.

A dobozt persze úgy kell beborítani, ahogy egy igazi gyúgyszeres dobozt szoktak. Én írtam hozzá egy betegtájékoztatót a C-vitamin betegtájékoztatója alapján. Ez magyarázza el, hogy mi is ez az ajándék. Letölthetitek. (Tudom nem mindig egyértelmű, hogy milyen logikát követ a szövegecske, de úgyis csak ötletadónak csatoltam.)



File: [imagyogyszer.rtf]({{ site.baseurl }}/files/imagyogyszer.rtf)


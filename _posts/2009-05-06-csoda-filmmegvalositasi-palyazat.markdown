---
layout: post
title: "Csoda: filmmegvalósítási pályázat"
permalink:  /4841/ 
date: 2009-05-06 19:09:18
tags:  [ álom, film ] 
image-error:  4792715268 
---
A fotózás mellett érdekel(ne) a filmek világa is. De a <a href="http://www.faludiakademia.hu/">Faludi Ferenc Akadémia</a> hiába hirdet <a href="http://www.faludiakademia.hu/?m=1&amp;am=22">nemzetközi amatőrfilm szemlét és fotópályázatot</a>, mert egy picike filmhez is több eszköz és tapasztalat kell, mint amim nekem van. Viszont ehhez, a XIII. film szemléhez, kapcsolódó filmmegvalósítási pályázat érdekes lehet.

A filmmegvalósítási pályázathoz szinte csak egy jó ötlet kell. Nem nekem kell értenem mindenhez. A megvalósításhoz adnak akár 400 000 forintot. A Teofilm pedig csak kapható egy ilyen bulira.

Az aktuális téma a CSODA.

Megadtak egy témát. Ez nem korlátozza a művészi önkifejezést? Időnként lehet, de most inkább segít, hogy a végtelenben szerteszóródó fantázia-morzsáimat összeállítsam egy képpé.

Kifejezni a nehezen kifejezhetőt hatalmas feladat. Álló és mozgóképen egyaránt. Ez az ami érdekel. Elmondani, hogy van Isten, és ez az Isten szeret engem, téged, mindenkit külön. Erről a szeretetéről pedig nap mint nap bizonyságot tesz. Akár kisebb-nagyobb csodákkal. Ezt kellene elmesélni, de nem (csak) a templomba járó, legalábbis kultúrkeresztényeknek, hanem a világnak. A jó szándékú embereknek, akik keresik a szépet, jót, igazat, vagyis &ndash; ha nem is mindig tudják &ndash; Istent. Ez életem kihívása.

Több feladatommal is elvagyok maradva (Höki, zsolozsma specifikáció), miközben dolgozom napi sok órában. Könnyen lehet, hogy mégsem fogok jelentkezni erre a pályázatra. Sajnos. Arra azért jó a gondolat is, hogy újra és újra azon töprengek és fantáziálgatok, vajon hogyan lehet megszólítani a (jó szándékú) nem hívőket, hogy tényleg találkozzanak Istennel.

&nbsp;


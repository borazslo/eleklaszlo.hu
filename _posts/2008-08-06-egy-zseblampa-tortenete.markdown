---
layout: post
title: "Egy zseblámpa története"
permalink:  /4730/ 
date: 2008-08-06 18:55:43
tags:  [ éjjel, fény, lámpa, szolgálat ] 
---
<meta http-equiv="CONTENT-TYPE" content="text/html; charset=utf-8"> 	<title></title> 	<meta name="GENERATOR" content="OpenOffice.org 2.4  (Linux)"> 	<style type="text/css">  
	<!--  
		@page { size: 21cm 29.7cm; margin: 2cm }  
		P { margin-bottom: 0.21cm }  
	-->  
	</style>  </meta></meta>

<p style="margin-bottom: 0cm;"><img src="/files/images/DSC_0618.JPG" alt="" />Van nekem egy zseblámpám, ami már legalább húsz éves. Talán még nálam is öregebb.</p><p >Ma mentem el érte a Vértesbe. Elkezdem inkább elölről e történetet.</p>  


<!--break-->  
&nbsp;

   <p style="margin-bottom: 0cm;">&nbsp;</p> <p style="margin-bottom: 0cm;">Édesanyám hosszú éveken át használt egy lapos elemmel működő zseblámpát.  Mivel elkezdtem vezetni, ezért szükségem lett zseblámpára. (Legalább a vezetőnél legyen a táborban.) &Iacute;gy idővel valahogy hozzám vándorolt az a zseblámpa.</p> <p style="margin-bottom: 0cm;">Mikor már én is több éve használtam eljött a Remetei Regnumi Nagytábor. S egy napsütéses délután egy ismerős apuka megszólított. (Egyik első táboromban még a nyakában ültem, később a lányának voltam a vezetője.) Tehát ez az apuka ránézett a zseblámpámra és örömmel kiáltott fel, hogy egykor volt neki egy ugyan ilyen zseblámpája. Majd közelebbről megvizsgálva a lámpát így szólt: &bdquo;Jé, neked is itt tört le egy darab belőle? Én is pont egy ugyan ilyen fémdarabbal pótoltam.&rdquo; No, nekem ekkor már kezdett gyanús lenni. Céloztam is rá, hogy a lámpa eredete számomra ismeretlen. De ő csak legyintett, hogy ó, az már nagyon régen elveszett. Egyébként is &ndash; mondta &ndash; abba benne volt a monogramom rózsaszín körömlakkal. Ezzel fény derült a nagy kérdésemre, hogy ugyan már mit jelenthet az az &bdquo;Sz P&rdquo; , amit valaki rózsaszín körömlakkal belefestett a lámpámba. Gyorsan nyitottam ki a zseblámpát, hogy Sz. P. is lássa, ez bizony az ő réges-régen elvesztett lámpája.</p> <p style="margin-bottom: 0cm;">Megengedte, hogy továbbra is használjam. Én mint kincset őrzöm, de azért használom. (Hiszen akár milyen értékes is, mégis csak az a lámpa élete, hogy világítson.)</p> <p style="margin-bottom: 0cm;">Most nyáron is ott voltam egy táborba, ahol Sz. P. lánya is ott volt. Egy éjjel felfordulás alatt ott maradt a sötét erdőben. Másnap sem találtuk meg. Ott maradt a Vértesben.</p> <p style="margin-bottom: 0cm;">De egy ilyen lámpáról nem lehet csak úgy lemondani. Túl élt már sok mindent, s így vesszen oda? Azt már nem. Tegnap &ndash; egy hónappal az elvesztése után &ndash; egy barátommal kivonatoztunk Szárligetig, s onnan kerékpárral közelítettük meg az egykori táborhelyet. S láss csodát, öt perc alatt meglett a lámpa.</p> <p >Most letisztogatom, s új elemet rakok bele, hogy szolgálhasson még sokáig. Tudom a mai LED-es lámpák sokkal erősebbek, s kevesebbet is fogyasztanak. De ennek a lámpának története van. Sok mindent jelent s jelképez nekem. Legtömörebben azt jelenti, hogy szolgálat. Csöndes, állandó, fáradhatatlan szolgálat. Ha kell más kezében, ha kell más mesében, de mindig, s lázadó szó nélkül. Kicsit kopottan, öregesen, úgy ahogy tudunk.</p>&nbsp;


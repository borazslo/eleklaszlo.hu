---
layout: post
title: "Költöztetés"
permalink:  /4684/ 
date: 2008-02-15 07:26:33
tags:  [ táborozás, vakondok, fényképezés, vizicickányok, mormoták, esküvő, család, VT, Regnum Sziget, Dánia ] 
image:  /files/images/flickr_2961633487.jpg 
---
Végre elköltöztettem jó pár fotómat innen a <a href="http://picasaweb.com/aranyozottpatkoszeg">picasaweb.com</a>-ra. Nem foglalják többé itt a helyet s jobban is kezelhetőek.&nbsp;Következik a lista az elköltözött albumokról. Írok mindről valamit, hogy a keresők megtalálják ezt az oldalt, és így mindenki eljuthasson a képeimhez.  
 

<!--break--> <a href="http://picasaweb.com/aranyozottpatkoszeg/Eskuvoreszletek"><b>esküvőrészletek</b></a> Szeptember nyolcadikán volt nővéremnek Elek Zsuzsinak és Hedry Zsoltnak az esküvője. Az esküvő utáni családi vacsorát készítettem egy-két fényképet. A legjobb dolog az a zöld torta volt.

<a href="http://picasaweb.com/aranyozottpatkoszeg/MormotaNapok"><b>mormota napok</b></a> Szeptember első napjaiban volt a remetei regnumi mormotáknak a "tábora". Közéjük tartozom már sok-sok éve, ezért én is ott voltam. Kőröshegyen jártunk Lakatosék remek kis házikójában. Sajnos éjjel-nappal esett az eső és marha hideg volt.

<a href="http://picasaweb.com/aranyozottpatkoszeg/CsaladiParty"><b>családi összejövetel</b></a> Augusztus 28-án Jutkáéknál összegyűlt a család. Azt hiszem Dani keresztelője ürügyén. Van egy-két egész jó kép is.

<a href="http://picasaweb.com/aranyozottpatkoszeg/Vt"><b>VT</b></a> A regnumi Vezetők Találkozóján (vagy Tanácsán) én is ott voltam Péliföldszentkereszten. Ugyan vezető nem vagyok már egy ideje, de mint kispapot eltűrnek ott. Szeretném ismerni a Regnumot, a vezetőit, ezért elmegyek amikor csak tudok.

<a href="http://picasaweb.com/aranyozottpatkoszeg/RegnumSziget"><b>Regnum Sziget</b></a> Nem tudom hogy írják helyen: regnumsziget vagy regnum sziget. Igen-igen jó mulatság volt. Itt van róla sok-sok fotó. Az esemény honlapját is meg kell nézni, mert közeleg a második (és utolsó) <a href="http://sziget.regnum.hu">regnum sziget</a>.

<a href="http://picasaweb.com/aranyozottpatkoszeg/EszterEsMarciEskuvoje"><b>Eszter és Marci esküvője</b></a> Ott volt a messzi Simán. Az ám a jó hely. No meg az esküvő sem volt rossz. Itt meg van pár fénykép.

<a href="http://picasaweb.com/aranyozottpatkoszeg/VakondTabor"><b>Vakond tábor</b></a> A remetei regnum egyik remek népe a vakondok. Egykor vezettem én is őket, s a táboraikba még visszajáró lélek vagyok. Az Ilona-forrásnál táboroztunk. (Bakonybél és Pénzesgyőr közötti völgyben az Oltár-kő sziklái fölött.) Úgy szeretek táborozni…

<a href="http://picasaweb.com/aranyozottpatkoszeg/VizicickanyTabor"><b>Vizicickány tábor</b></a> A vizicickány vezetők hívtak meg a táborukba, hogy tartsak lelki napot nekik. Ebbe így nem mentem bele, nincs nekem ebben tapasztalata. Inkább közösen találtuk ki a lelkinapot. Mondják, hogy meglepően jól sikerült. A <a href="http://lelkigyakorlat.regnum.hu">Gabcsa-féle imádságok gyűjteménye</a> jó ötleteket adott. Kicsit átdolgoztuk, hogy ideális legyen. A lelki nap után ott maradtam táborzárásig segíteni a fáradt vezetőknek. (Én meg rettentően örültem, hogy táborban lehettem.)

<a href="http://picasaweb.com/aranyozottpatkoszeg/WaigandKozossegTabora"><b>A Waigand közösség tábora</b></a> A remetei Szociális Testvérek kápolnájában Waigand Jóska bácsi körül kialakult családos közösségnek tábora Felsőörsön.

<a href="http://picasaweb.com/aranyozottpatkoszeg/Dania1"><b>Dánia</b></a> Dániában voltam Daniel Norgard szentelésén. Daniel Rómában tanult dán, de a mamája magyar... A szentelésről nincsenek fenn képek, csak a városnézéseimről, a tengerről. Jó hely az a Koppenhága.

Ezeket mind átköltöztettem a picasaweb-re, a többit eltakarítottam. Itt csak a legjobb max. 400 fotóm marad a fényképtárban.


---
layout: post
title: "Köztulajdon"
permalink:  /4818/ 
date: 2009-03-17 21:54:27
tags:  [ szegénység ] 
image:  /files/images/flickr_2337090321.jpg 
---
A szerzeteseknek ugyebár nem igazán van magántulajdonuk. (Szegénységi fogadalom.) Én még csak jelölt vagyok, így még sok minden az enyém. De most beleszagoltam egy kicsit a köztulajdon gyönyörűségébe.

Történt, hogy szombaton sütöttem egy nagy tepsi zserbót. (Haragudtam a világra, ezért kellett valami pozitívat alkotnom.) A zserbó egész jó lett. (Azért most is hagyni kellett fél napot állni, hogy igazán jó legyen.) Vasárnap estére &ndash; láss csodát &ndash; el is fogyott mind. Nagyot néztem: ilyen hamar? Ki lehetett éhezve a csapat. 

Kaptam ma egy SMS-t: &bdquo;Jó volt a zserbó Laci! Kolléganőimnek is ízlett! :) <em>xx</em>&rdquo;. Szóval elvitte és elajándékozta a felét, s ezért fogyott olyan gyorsan.

&nbsp;


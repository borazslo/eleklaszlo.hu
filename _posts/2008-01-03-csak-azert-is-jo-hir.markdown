---
layout: post
title: "Csak azért is jó hír"
permalink:  /4570/ 
date: 2008-01-03 00:58:19
tags:  [ jó hír ] 
---
A világ teli van emberi hibákkal, bűnökkel, félreértésekkel és rengeteg gonoszsággal. A TV és a rádió nem győzi megmutatni, hogy ki kit mikor miért ölt meg. Ráadásul ott vannak még a szerencsétlenségek, katasztrófák is. Szar a világ. Úgy látszik. DE

<!--break-->  
Nem igaz! Nem igaz! Nem igaz! A világ teli van szépséggel, jósággal, szeretettel, örömmel, igyekezettel, vidámsággal!! Isten teremtette ezt a világot és  a világ jó. Isten teremtette az embert és az ember is alapvetően jó. Sok minden elrontottunk, ott lapul a bűn az emberben. De minden gonosz alatt még mélyebben ott az eredeti jó.  
Utálom, hogy mindenből mindenhonnan csak az árad, hogy így rossz és úgy rossz minden. Igazat mondanak, de átvernek. A világon van jó is bőven, csak az csendesebb. Az nem hír.

Én akkor is ellenszegülök a világnak. Megírom a szépet és a jót. Nem kell nagyon keresni. Lépten-nyomon belebotlunk a jóba, csak oda kell rá figyelni.  
Ha megváltoztatjuk a szemléletünket, megváltoztatjuk a világot is. Ezért választottam ezt a Fodor Ákos verset az egész honlapomnak mottójául. Ez egy fontos versike az életemben.

 *Fodor Ákos* : <b>Metaoptika

Nagyon figyelj, mert a világot  
teszed is azzá, aminek látod.</b>

Ennyi. Éjfél után ez jött ki belőlem. Most, hogy egy fél órája szálltam le a 956-os buszról, amin a sofőr kedves és segítőkész volt.  
Ha lesz erőm elég jót észrevennem és megírnom, akkor talán bal oldalat a menübe is bekerül majd egy "jó hír" rovat.
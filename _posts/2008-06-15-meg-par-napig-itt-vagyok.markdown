---
layout: post
title: "Még pár napig itt vagyok"
permalink:  /4725/ 
date: 2008-06-15 20:02:40
tags:  [ életjel, Róma ] 
---
Közeleg az vizsgaidőszak vége. A szeminárium már véget ért. Volt itt minden az elmúlt két hétben.



<!--break-->  
<div>Mág a vizsgaidőszak előtt gyorsan fölavattuk az új focipályánkat. Kis pálya, 5+1 játékosnak ideális. Eddig porzó salakos pálya volt. Mostantól modern műfűves pályán játszhattunk. A fölavató mérkőzések egyikén az elöljárók kettő-egyre verték a szeminárium szedett-vedett csapatát. (Természetesen nem a Clericus Cup csapatával álltak ki.) Ja, persze, ha a bíró is egy elöljáró...</div><div>Másnap aztán tényleg felavathattam én is. Ebéd után fociztunk a szemerkélő esőben. Hmm. Meg kell hagyni, egy ilyen pályán öröm játszani.</div><div>&nbsp;</div><div>Akkor szemerkélt az eső. Azóta sem ért ide a nyár. Egy-egy nap már nagyon meleg van, de egyébként felhős, borús az ég. Hatalmas záporok és egész napos esők sem ritkák. Mi örülünk neki, mert ilyen időben könnyebb tanulni.</div><div>&nbsp;</div><div>Június hatodikán év végi banzáj volt nálunk. Délután háromkor még esett. Végül még is a kertbe ültünk ki vacsorázni, a szökőkút köré. Év végi vacsora, év végi búcsúzásokkal. Elbúcsúztattok a &bdquo;végzőseinket&rdquo;, akik immár káplánként kezdik meg az Úr szolgálatát. Elbúcsúztattak minket is, akik jövőre már biztosan nem jövünk vissza. Volt nagy zene-bona vigadalom.</div><div>Úgy volt, hogy búcsúzás képpen oboázom még egyett nekik. Sikerült találni zongoristát is hozzám. Bartók Három csíkmegyei népdalját céloztuk meg. Sajnos nem lett belőle semmi, mert túl enyújtották a műsort. Az égnek is elege lett a túl hosszúra nyúlt műsorból: eleredt az eső.</div><div>&nbsp;</div><div>Másnap reggel zárómisével befejztük az évet. A szeminárium immár nem szeminárium többé, hanem egy kollégium. Minden kötelező program véget ért. Enni adnak, ha kérem. Mise van, ha megyek. Aki befejzte a vizsgáit rohan haza. Azóta folyamatosan fogyunk. Ma már csak úgy huszonöten ebédeltünk itt.</div><div>Míg egyesek tanulnak, addig mások már a dobozaikat készítik. (Nyárra mindent ki kell pakolni a szobákból. &Iacute;gy doboz hegyek állnak a szobák előtt.) A cellux recsegő hangja mindenkinek a nyarat idézi.</div><div>&nbsp;</div><div>Vizsgaidőszak van. Négy vizsgán már szerencsésen túl vagyok. Még kettő és befejezem az évet. Lesz egy diplomám. Hú. Lesz papírom arról, hogy okos vagyok. Pedig, ha tudnák...</div>&nbsp;


---
layout: post
title: "Életlehetőség"
permalink:  /7022/ 
date: 2022-12-15 13:43:11

---

Micsoda munkalehetőség! Kanadában világítótornyok felügyelete és karbantartása évi $66,842 dollárért (havi 1,5 millió forint?). Kell hozzá némi karbantartói és műszaki tapasztalat, meg office ismeret. Meg persze kitartás és a (félig)magányos parti világ ámulata. 

És mindez megvan bennem. [Itt](https://dfo-mpo-gc.hiringplatform.ca/99027-22-dfo-wccg-ea-561781-assistant-lightkeeper-li-03-to-li-06/378321-poster-personal-information/en) is hát a jelentkezési lap.

Ó, én sok ilyen kiírást néztem már. Akár csak nyárra önkéntesnek elmenni New England egyik kis szigeten álló világítótornyához. Sőt a nagy kedvenc Minot's Ledge Light világítótoronyhoz még kulcsot is szereztem egyszer, hogy meglátogathassam. Jaj, mennyit álmodoztam szinte azt gondolva, hogy „elrontottam” én ezt az életet, hogy nem toronyőr vagyok csöndes magányban a végtelen óceán partján csak magamban és Istennel.

Ám közben évek teltek. No meg egy pár éves terápia is. És bár továbbra is nagyon-nagyon szívesen elnéznék egy ilyen helyre pár hónapra, de most (már) nem vágyom örökké így élni. Mert szép lassan felfedeztem magamban is, hogy bár sokszor jó az embernek egyedül lennie, de még én is (jéé :D) vágyom arra és örülök hogy emberi kapcsolatokban létezem. Szép lassan formálódik bennem, hogy micsoda különbség van aközött, hogy szorongásaimból másoktól és magamtól menekülve inkább a biztonságosnak tűnő magányba menekülök, vagy kapcsolataimban igazán élve elmegyek csöndes napokra hetekre hogy igazán magammal és a többiekkel legyek.

(Forrás még: [bc.ctbnews.ca](https://bc.ctvnews.ca/want-to-be-lighthouse-keeper-pay-increased-for-b-c-job-posting-1.6688329))

---
layout: post
title: "2004 Lengyelország, 0. rész"
permalink:  /436/ 
date: 2004-10-18 10:00:00
tags:  [ TÚRÁK, könyv ] 
categories:  [ 2004 Lengyelország ] 
---
Hirtelen jött az ötlet: látogassuk meg ismerőseinket Sandomierzben. 2004.10.19-22.

Még szeptemberben kezdődött... Sandomierzből, az ottani szemináriumból kb. 15 kispap prefektussal és egyébbel kiegészítve, a püspökük kíséretében ellátogattak Magyarországba. Nálunk; az esztergomi szemináriumban szálltak meg pár napra. Itt abajgattuk őket, és velük együtt élveztük az életet, ápoltuk a lengyel magyar barátságot. Azután ők hazamentek. Nekünk közeledett az őszi egy hetes szünet. Szomszédommal Kelemen Imrével szerettünk volna valamit csinálni. Valamit, ami nem szokványos. Valamit amit majd mesélhetünk, hogy ne csak a régi sztorikat emlegessük, és ne csak a kispapok viselt dolgairól tudjunk beszélgetni. Így felmerült a stoppolás gondolata. Egyikünk sem csinálta hosszabb távra, de valamikor el kell kezdeni. Célpontnak Párizs, vagy más szép nagy város látszott alkalmasnak. De még többre vágytunk. Valami plusz kellett bele. Így kitaláltuk, hogy látogassuk meg meglepetés szerûen a sandomierzi kispapokat. Legrosszabb esetben kirúgnak minket mint a szél. Az sem baj, akkor kinn alszunk a mezőn.

És lőn. Nekivágtunk... A képek még nem kerültek fel sajnos, de előbb-utóbb arra is sor fog kerülni. Remélem.

 *Ez a honlap a 'túránkra' emlékeztet, elsősorban minket. Másodsorban készült ismerőseinknek, rokonainknak, barátainknak, hogy lássák mit csináltunk. (Esetleg kedvet kapjanak hasonlóhoz.) Csak harmadsorban készült ismeretlen látogatóknak, akik mit sem tudnak a háttérről, stílusunkról. Ezért számukra annyira nem lesz élvezetes ez a lap. Bocs.* 


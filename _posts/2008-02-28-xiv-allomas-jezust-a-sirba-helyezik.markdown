---
layout: post
title: "XIV. állomás: Jézust a sírba helyezik"
permalink:  /4691/ 
date: 2008-02-28 08:03:25
tags:  [ imádság, keresztút ] 
---
De Uram, ezt ígérted nekünk, amikor otthagytuk a hálóinkat? Hol marad a te dicsőséged? Hol vannak a megtérők tömegei? Hol vannak az ifjúsági csoportok? A közösség segítsége, a követésed öröme, az imádság íze hol marad?  
Ezért követtünk Téged éveken át?  


<!--break-->  
A sír lezárva. A nagy kő nem mozdul.

De emlékezz! Emlékezz arra, hogy mit mondott Jézus: meg kell öljék és haramadnapon fel kell támadjon. Emlékezz, amikor a sír lezárva, amikor a sötétség elborít, amikor az imának nincs íze többé, amikor nem érted merre vezet az út! Ilyenkor emlékezz: Jézus megígérte, hogy fel fog támadni és mident visszafizet százszorosan.


 *(A szemináriumban nagyböjt péntekein keresztutat járunk. Minden héten másik évfolyam készíti a kis elmélkedéseket. A múltkor az ötötdévre került a sor. Nekem jutott a XIV. állomás.)* 
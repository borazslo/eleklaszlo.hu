---
layout: post
title: "Olasz-magyar(-perui) együttműködés"
permalink:  /4525/ 
date: 2007-10-21 15:07:37
tags:  [ életjel ] 
summary: "Oscar Cabrera Bautista Ascension perui származású, Magyarországot megjárta, római egyházmegyés, újsmisés káplán. Jóban vagyunk. HosszúTávúTervezés jellemzi.   
3 éves tervet dolgozott ki. Célja egy olasz, átlag 15 éves, kb. 20-25 fős csoport közösséggé formálása. A terv szerint az első év végén a csapat együtt táborozik majd egy magyar hasonló közösséggel. Második nyáron cserélnének: Olaszországban lenne a közös tábor. Harmadik évben pendig mindenkit elvinne Peruba.  
Ehhez kell egy magyar közösség is. (Hajrá Regnum!)  
"

---
Oscar Cabrera Bautista Ascension perui származású, Magyarországot megjárta, római egyházmegyés, újsmisés káplán. Jóban vagyunk. HosszúTávúTervezés jellemzi.   
3 éves tervet dolgozott ki. Célja egy olasz, átlag 15 éves, kb. 20-25 fős csoport közösséggé formálása. A terv szerint az első év végén a csapat együtt táborozik majd egy magyar hasonló közösséggel. Második nyáron cserélnének: Olaszországban lenne a közös tábor. Harmadik évben pendig mindenkit elvinne Peruba.  
Ehhez kell egy magyar közösség is. (Hajrá Regnum!)

Először tavaly szólt az ötletéről az egyik északába nyúló (1/2 1-ig tartott) beszélgetésünkkor. Sokat kérdezett a Regnumról. Mit, hogyan, miért. Eléggé oda van értünk. Budapest-Róma-Lima. Komolyan mondta, de megszoktam már, hogy Olaszországban semmit sem szabad túl komolyan venni.   
Felszentelték tavasszal. Nyáron otthon volt Peruban. Szeptemberben visszajött és nekilátott kidolgozni a három éves tervét. (Komoly regnumi vonásokkal rendelkezik az a terv.) Megbeszélte a plébánosával, aki mindezt jóváhagyta. Szerzett maga mellé segítőket. Szerdán volt az első találkozója a csapatnak. (Itt Rómában minden jóval később kezdődik mint otthon. Még csak két hét szorgalmi időszakot tudhatok magam mögött.)

A szerdai (első) találkozóra elhívott engem is. A találkozó 7-től 8-ig tartott. Sajnos csupán 3/4 8-ra sikerült beesnem, mert előtte a korházban voltam, és nem találtam meg kerékpárral (térkép nélkül) elsőre az utat. Ott voltam velük egy negyed órát, majd utána a vezetőkkel maradtam még egy kis megbeszélésre.  
A csoport olasz kamaszokból áll. Elsőre rosszabb mint gondolod. Oscar pár perc alatt megértette, hogy nem lehet velük semmit kezdeni, ha nem szedi szét őket kis csoportokba. Amint 3 csapat lett belőlük, 3 szobában, sokkal békésebbek lettek. Még így is volt velük baj, de látszott a szemükön, a viselkedésükön, hogy várnak valamit, érdeklődőek voltak. A maguk módján. Oscar egyesével el-elbeszélgetett velük, ami nagyon jó hatást váltott ki. Az alapok nem a legjobbak. Misére nem járnak rendszeresen, tavaly bérmálkoztak (olasz szókás szerint 14 évesen), de nincsenek tisztában egész alap dolgokkal sem. Nem hatévesen kerültek be egy alapvetően jól működő "gépezetbe", mint a Regnumban sokan. Mégis jó "anyagnak" tűnik. Egyéb olasz csapatokat látva különösen meg vagyok elégedve velük. Nem azért mert jó gyerekek (rosszak). Hanem azért, mert látszik rajtuk, hogy vágynak valamire, keresnek valamit. (Értelmet, célt, mit tudom én.)   
Oscar egy év alatt a fiatalok összeszedett csoportjából egy csapatot szertne, hogy később közösséggé lehessenek. S közben valahogy közelebb kerüljenek Istenhez is.  
A vezérkar igen jó. Oscarnak 3,5 segítője van. A fél az egy idős apáca, aki eddig velük volt. Jó szándékú, kissé skolasztikus stílusban munkálkodik. Másik segítője egy édesanya, aki sok évvel ezelőtt már vagy 10 évig vezette a plébániai katekézist. Majd sokféle karitatív ügyekben benne volt. Este beszélgettünk, és úgy tűnt, ért a fiatalokhoz. Képes kiprovokálni kérdésket, amik tényleg érdeklik őket, és még Isten is belekerül. Még két huszonéves segítő is akad. Az egyiknek ugyan furcsa fülbevalói vannak, de komoly felelősségtudatuk van, értenek a fegyelmezéshez, stb. A Regnumban sem álltalános, hogy ilyen jó vezetői legyenek egy népnek. (Tudom, alig láttam őket 20 percig "munka közben", utána egy 20 perces vezetői megbeszélésen, mindezt az első alkalommal. Szerintem akkor is jók.)  
Várhatóan lesz olyan élményben részük, ami megmozgatja őket. Rögtön jövő héten várhatóan egy pár éve leszokott, megtért alkoholista fiatallal fognak találkozni.

Támogatásra igen érdemes kis csapat. Reméljük sikerrel járnak. A sikerhez viszont kell egy magyar csapat is, akihez jöhetnek vendégségben. A részleteket még nem találtuk ki. Tisztában vagyunk vele, hogy lesznek nyelvi nehézségek, de Oscar tud komunikálni velük, én tudok beszélni Oscarral, a magyarok talán megértik mit akarok. Gondolom lenne egy-két nap városnézés is, majd (vagy inkább előtte) egy regnumi tábor. Nem számíthatunk arra, hogy "igazi ősregnumiként" fognak viselkedni. (Egyébként, milyen az az "igazi ősregnumi "?) Szerintem igen tanulságos lehet a magyar közösségnek is. Arról nem is szólva, hogy ha a perui út kétséges is lehet, a római kiruccanás nem olyan drága. 

Végezetül hát íme a felhívás: keresek regnumi népe(ke)t (esetleg egyéb is szóba jöhet), akik életkora nagyjából stimmel, és hajlandó beszállni egy ilyen több éves projektbe!! Jelentkezzetek!  
A három éves terv pár szóban:  
1. év (2007/08): az Atya éve, nyáron Magyarországon  
2. év (2008/09): a Fiú éves, nyáron Rómában  
3. év (2009/10): a Szentlélek éve, nyáron Peruban (szeretetszolgálat, kirándulás)  
A tev rájuk vonatkozik. Szívesen elvinnének minket is Rómába és Peruba, de úgy is hajnaldóak tárgyalni, hogy velünk csak egy nyáron találkoznak.

No, jó ötlet?
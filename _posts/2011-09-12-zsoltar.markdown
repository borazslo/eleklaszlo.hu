---
layout: post
title: "Zsoltár"
permalink:  /5334/ 
date: 2011-09-12 08:00:00
tags:  [ imádság ] 
---
Így szól az én Uram, teremtőm *  
&nbsp; &nbsp; „Én vagyok a mindenség teremtője,  
Én alkottam meg az eget és a földet; *  
&nbsp; &nbsp; mindent ami volt, van és lesz.



<!--break-->

Én alkottalak meg téged is, *  
&nbsp; &nbsp; mert szeretlek.  
Úgy, ahogy vagy; *  
&nbsp; &nbsp; jóságoddal és bűneiddel egyaránt.  
Nem azért, mert jó vagy. *  
&nbsp; &nbsp; Nem az igyekezeted miatt.  
Nem az ötleteidért és odaadásodért. *  
&nbsp; &nbsp; Nem is mások szolgálataiért.  
Én, az egyetlen igaz Isten, szeretlek *  
&nbsp; &nbsp; mert vagy.

Fogadd el, öleld át, *  
&nbsp; &nbsp; és örülj énbennem!

Ne félj nagyot tenni: *  
&nbsp; &nbsp; ne fél tovább adni  
Azt, amit megértettél és átéreztél *  
&nbsp; &nbsp; amit megpróbáltál és így emlékszel rá:  
Mindenkit külön-külön szeretek&nbsp;†  
&nbsp; &nbsp; mert nem tudok nem szeretni, *  
&nbsp; &nbsp; mert egyenként fontosak vagytok nekem.”

Így folytatja az én Uram, megváltóm *  
&nbsp; &nbsp; „Én ott vagyok veled.  
Viharok és árvizek lesznek, *  
&nbsp; &nbsp; de én ott vagyok veled.  
Szükséges nehézségek és ellentétes késztetéseid lesznek, *  
&nbsp; &nbsp; de én ott vagyok veled.  
Nehéz reggeleid és magányos estéid lesznek, *  
&nbsp; &nbsp; de én ott vagyok veled.  
Hibáid, botlásaid és bűneid mindig lesznek, *  
&nbsp; &nbsp; de én ott vagyok veled.

Olykor dicsérni fognak és csókolják maja a kezedet. *  
&nbsp; &nbsp; Nekem is tették.  
Máskor átkoznak és gúnyolnak majd. *  
&nbsp; &nbsp; Velem is azt tették.  
Örülj és vagy szenvedj *  
&nbsp; &nbsp; ismerem bensőd,  
Én is voltam ember; *  
&nbsp;én is meghalltam a kereszten.”

Így fejezi be az én Uram, ihletőm *  
&nbsp; &nbsp; „Ne félj, csak vidd a hírt!  
Mert mikor beszélsz *  
&nbsp; &nbsp; én adom a hangodat.  
Mikor teszel valamit *  
&nbsp; &nbsp; én fogom a kezedet.  
Mikor gondolkodsz és értelmezel *  
&nbsp; &nbsp; én adom a gondolatodat.  
Mikor szeretsz *  
&nbsp; &nbsp; én erősítem a szeretetedet.

Ott leszek és vagyok veled *  
&nbsp; &nbsp; mindig és mindenhol  
Te csak vidd hírül *  
&nbsp; &nbsp; szavaiddal, tetteiddel, értelmeddel, szíveddel,  
Hogy az Úr szeret&nbsp;†  
&nbsp; &nbsp; téged és mindenkit *  
&nbsp; &nbsp; mert vagy és mert vannak.”

Dicsőség az Atyának, a Fiúnak *  
&nbsp; &nbsp; és a Szentléleknek,  
miképpen kezdetben, *  
&nbsp; &nbsp; most és mindörökké. Ámen.


---
layout: post
title: "Nekünk Mohács kell!"
permalink:  /4790/ 
date: 2009-01-08 22:18:30
tags:  [ zene, Magyarország, Mohács, vers ] 
---
Él magyar, áll Buda még! a múlt csak példa legyen most, 

S égve honért bizton nézzen előre szemünk, 

És te virulj, gyásztér! a béke malasztos ölében, 

Nemzeti nagylétünk hajdani sírja Mohács! 

<em>Kisfaludy Károly: <a href="http://hu.wikisource.org/wiki/Mohács_(Kisfaludy_Károly)">Mohács</a> (részlet)</em>



<!--break-->  
Évek óta próbáltam rábukkanni fel-feltörő erővel egy megkopott magnókazetta eredetijére. Otthon találtam még anno a kazettát jó pár évvel ezelőtt. Olyan rockopera vagy inkább rockrequiem jellegű valami volt, telis teli jobbnál jobb versekkel. 

Nagy-nagy örömömre ma megszereztem a <a href="http://www.kormoranfolk.hu/diszkograf.html">Kormorán együttes Nekünk Mohács kell!</a> c. albumát és ez az amire annyira vágytam. :)

Van benne sok-sok jó vers. Nem is tudok válsztani közülük. Itt van egy.

<p class="rteindent1 rteleft">Reményik Sándor:

&nbsp;&nbsp; &nbsp; &nbsp; &nbsp; &nbsp;<strong>Ahogy lehet</strong></p>  
<p class="rteindent2">Fogcsikorgató türelemmel, 

&Ouml;sszeszorított szájjal - 

Krisztus-követő bús próbálkozással, 

Majd daccal, lobbanóval, 

Fojtott igével és visszanyelt szóval, 

Tenyérrel, mely sima örökké, 

Csak a zsebben szorul ököllé - 

Keserű, tehetetlen nevetéssel 

Békülve meg akármi rendeléssel - 

Nem csodálkozva már - és csodálkozva mégis, 

Hogy rajtunk ez is, az is megesett: 

Hordozzuk, testvéreim, ezt a hordhatatlan, 

Kínszenvedést virágzó életet. 

Ahogy lehet...</p>  
<p class="rteindent2">Megalkuvás zsoltárát énekelve, 

Végtelen rabmenetben csak megyünk, 

Nincs semmi fegyverünk, 

Fegyvertelen a lelkünk lázadása, 

Pedig a vérünk minden csöppje vágyik, 

Vágyik a Péter vad mozdulatára, 

Amikor Istenének védelmében 

A Málkus fülét hirtelen levágta. 

Kik vagyunk mi? 

&Oacute;, nem az Alázat, 

Csak a megalázottság fiai. 

Nemzedékek büszke hídfői közt 

Görbülő ív, görnyedő átmenet:</p>  
<p class="rteindent2">Testvéreim, bizony nem élünk jól mi, 

Nem apáinknak tetsző életet. 

De aki másképp tehetne helyünkben, 

Az vesse reánk az első követ! 

Minden percünk kínzó kiegyezés: 

Ahogy lehet...</p>  
<p class="rteindent2">Testvérem, korcs hős, alkuvások hőse, 

Félbenmarad, megmásul mondatod? 

Egy szikra talán mégis zengve pattan 

Lángörvényből, mely benned kavarog. 

Dagadnak benned árvizes erők, 

Zúdulna niagarás zuhatag: 

Elégedj meg, ha megtöltesz belőle 

Kristálytiszta vízzel egy poharat. 

Visszaszorítnak, hátrább, egyre hátrább, 

És amit hagynak, egyre kevesebb: 

Hát vesd meg lábad ott, ahol megállhatsz, 

S azt mentsd, azt a talpalatnyi helyet, 

Szikrát a tűzből, cseppet a folyóból, 

A töredéket eltört mondatodból, 

Minden megmaradt árva keveset: 

Ahogy lehet...</p>  
<p class="rteindent2">Láttad a Karsztok szirt-sivatagában 

A liliputi termőföldeket? 

Pár négyzetméter - amit a lavina, 

A kőgörgeteg könnyen eltemet. 

S a Karsztok boldogtalan magvetője, 

A földmívelés madárijesztője 

Ezt a kis humuszt mégis szereti, 

Kicsi kőkeritéssel keríti. 

Pedig szinte sírjának is kevés. 

&Oacute;, karszti sors; ó, karszti temetés..</p>  
<p class="rteindent2">Te is, testvérem, karszti sorsodat 

Fogadd el, s védd meg karszti földedet, 

Azt a sírodnak is kevés humuszt, 

Azt a pár négyzetméternyi helyet, 

S azt a fölséges Isten-lábnyomot, 

Mit a lavina minden rohama 

Eltörölni még sohasem tudott. 

Védd ezt a talpalatnyi telkedet, 

Cserépkancsódat és tűzhelyedet, 

Utolsó darab száraz kenyered! 

De azt aztán foggal, tíz körömmel. 

Démoni dühvel és őrült örömmel - 

Ahogy lehet...</p>  
<p class="rteindent2">Ahogy lehet...</p>  
<p class="rteindent2">1935 április 11</p>
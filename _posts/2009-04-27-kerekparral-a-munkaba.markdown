---
layout: post
title: "Kerékpárral a munkába"
permalink:  /4837/ 
date: 2009-04-27 19:45:44
tags:  [ életjel, kerékpár ] 
image:  /files/images/flickr_3456459330.jpg 
---
Korábban <a href="/4792">már írtam</a>&nbsp;a próbálkozásról, hogy a munkába kerékpárral járjak. Akkor elég gyorsan befulladt. De életem első <a href="http://www.criticalmass.hu">Critical Mass</a>-ja után újabb lendületet és társat kaptam az akcióhoz.

A <a href="http://www.criticalmass.hu">Critical Mass</a>, a nagy kerékpáros felvonulás, régóta csábit, de Rómától messze volt a budapesti felvonulás. Most végre itthon voltam. Ugyan reggel kaptam egy <a href="http://turulcsirip.hu/perma/1556769173">defektet</a>, de ez sem állított meg. Délután ott voltam a Lánchídnál. (Tudom, a felvonulás nem onnan indult, de ott tudtam becsatlakozni.) Ennyi kerékpárt sosem láttam együtt. Az utakat mindenütt kerékpár borította. Én a <a href="/4807">Velencei-tavi fényképezést</a>&nbsp;<a href="http://www.flickr.com/photos/30541746@N05/3455649545/in/set-72157616958987867/">továbbfejlesztettem</a>. Néhány fényképet <a href="http://www.flickr.com/photos/30541746@N05/sets/72157616958987867/">itt megnézhetsz</a>.

A legszebb pillanat az volt, amikor a tömeg elindult haza. Immár rendőri kíséret nélkül leptük el a világot. Sokat dobott rajtam ez a lendület.

Hétfőn újra kerékpárral indultam munkába. A Nyúl utcánál csatlakozott hozzám Kata és együtt tekertünk fel Hűvösvölgybe. Nagyon kapkodtunk, majd&rsquo; kiköptük a tüdőnket. <a href="http://turulcsirip.hu/perma/1563535678">Ráadásul egész nap alig tudtunk lépcsőzni</a>. Másnap békés, nyugodt tempóban tíz percet rávertünk a hétfői időnkre. Napról-napra könnyebben ment. 2x13,8km. Baross utca &ndash;> <a href="http://www.oku.hu">&Ouml;KU</a>: 50 perc. (<a href="http://www.oku.hu">&Ouml;KU</a> -> Baross utca: 35 perc.) Nagyon jó. Gyors mint a BKV, és hatalmas szabadsággal jár. (Nem kell várni buszra, villamosra, metróra.) Reggel kicsit nehéz feltekerni a hegyre, de a munka után öröm a hazagurulás.

Regisztráltuk magunkat a <a href="http://www.kamba.hu/">Kerékpározz a munkába</a>&nbsp;ügyre a <a href="http://www.kamba.hu">kamba.hu</a>&nbsp;oldalon. 6 nap, 156km, 2801 kalóra.

Az is nagyon jó, hogy egyre több kerékpáros van az utcán. A héten minden reggel találkoztam ismerős kerékpárosokkal. Ráadásul minden nap újabbakkal. Nagyon jó. Gyere te is!!


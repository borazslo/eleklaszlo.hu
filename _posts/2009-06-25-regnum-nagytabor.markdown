---
layout: post
title: "Regnum nagytábor"
permalink:  /4870/ 
date: 2009-06-25 00:36:54
tags:  [ regnum, "2040" ] 
image:  /files/images/3709825629_98355cc640_o.jpg 
---
1991\, 2001, 2011. Egy sorozat harmadik tagja? Annál sokkal több.



<!--break-->  
Odakinn megszűnt a barokkos ég. A felhők immár teljesen eltakarták a napot. A Hármashatár-hegy mögül érkezett a vihar. A gyertyafényes templomba lassa összegyűlt mindenki. Szentmisével kezdődött a gyűlés. Nagytábori megbeszélésnek hírdették meg, de a nagytábor sem úgy nagytábor.

Isten akarja, hogy legyen. Mármint a Regnum. Ezért létezik most is. Nem azért, mert annyira jók vagyunk, mert olyan odaadóak vagyunk, mert annyi energiát fordítottunk rá. Azért van, mert az Isten szeret, köztünk van és akarja, hogy legyen.

A közösség céljaival nincs nagy gond, de miből szerezzük hozzá az energiánkat? Vannak, akik önmaguk nagyszerűségéből vagy sehonnan. Nekik hamar végük van. Egyetlen igazi erőforrásunk lehet: az Isten. (Mind személyes szinten, mind a közösségnek.) Az erőmet tényleg Istentől kapom? Rábízom magamat?

Állj meg még egy kicsit és mélázz el a fenti két bekezdésen még egy darabig. Kicsit tömörre sikerültek, de üldögélj csak a képernyő előtt és gondolkodj. Gondolkodjunk.

&nbsp;

Mi köze ennek a Regnum nagytáborhoz? Annyi, hogy ez a Regnum nagytábor: egy folyamat, egy önmagunkra találás, egy Istenre (újra rá)találás. Már elkezdődött és még két évig biztosan tartani fog, amikor majd eljön a kezdet/csúcs/vég egy tábor fomájában.

&nbsp;

<em>(Ez a cikk megkapta a </em><a href="http://www.eleklazlo.hu/2040"><em>2040</em></a><em>-es címkét. Nem véletlenül.)</em>


---
layout: post
title: "Montserrat jelöltségi ház"
permalink:  /4739/ 
date: 2008-09-18 08:32:36
tags:  [ életjel, jezsuita, Montserrat ] 
---
A jezsuita Montserrat jelöltségi ház 2008. szeptember 12-én, Szűz Mária névnapján, végre megnyitotta kapuit. Először az év során összegyűlt mind az öt jelölt. Először egy szentmisére, majd egy vacsorára. Azóta itt lakunk.



<!--break-->  
Múlt hét pénteken este szentmisével kezdődött meg a ház élete. Ez volt az első alkalom, hogy mind az öten itt voltunk. Még messze nem volt minden kész. Hiányoztak még szekrények, nem működött a zuhany, nem volt kenyérvágó késünk sem. De már itt miséztünk, vacsoráztunk, s beszélgettünk az éjszakába nyúlóan.

     <p style="margin-bottom: 0cm">Azóta itt lakunk. Még fúrunk, faragunk, alakítgatunk a házon. A szekrényemből még hiányoznak polcok. Fűtés még nincs, de majd lesz. Addig sem árt meg egy kis aszkézis. ;)</p> <p style="margin-bottom: 0cm">Kicsit ilyen, kicsit olyan lett, de a mienk. Sőt, egész rendes kégli lett. Majd mutatok róla képet, ha sikerült tényleg belaknunk.</p>  <p style="margin-bottom: 0cm">&nbsp;</p> <p style="margin-bottom: 0cm"><strong>Montserratról</strong></p> <p style="margin-bottom: 0cm">Szent Ignác, miután megtért, Loyolából elindult Barcelona felé, hogy onnan hajózzon el Jeruzsálem felé. Ment, mendegélt és eljutott Montserrat lábához. Montserrat sziklás ormai között régi kolostor állt, már akkor is. A vándor itt vetette le szép ruháit, s ettől kezdve csak zsákruhásnak nevezték.</p> <p style="margin-bottom: 0cm">Éppen egy Mária ünnep volt. Nagy lelkesedésében letérdelt a Szűz Mária kép előtt, s egész éjjen át imádkozott.</p> <p style="margin-bottom: 0cm">Olyan élmény volt ez számára, hogy gyorsan bele akarta írni kis könyvecskéjében, hogy mit is élt át. Ezért megállt a közeli faluban, Manrézában. Ebből a kis megállásból az lett, hogy egy évig a környéken maradt. Nagyon fontos volt ez a lelkiélete számára. Volt öröme, bánata, &bdquo;lelki sötétsége&rdquo;, minden. Visszajárt a montserrati atyákhoz, s a vezetésükkel építgette lelki életet.</p> <p style="margin-bottom: 0cm">&nbsp;</p> <p >Valami ilyesmit csinálunk mi is, ha nem is tökéletes a hasonlat. Elindultunk egy úton, meg van a célunk. (Bár Ignác végül nem a Szent Földre ment.) A hosszú és esetenként küzdelmes noviciátust megelőzi a látogatásunk Montserrat hegyén. Lelkesen mindenünk oda szeretnénk adni az Úrnak, de nem szabad kapkodni. Igyekszünk fejlődni Isten és ember kapcsolatunkban, s felkészülve tovább menni a noviciátusba.</p>
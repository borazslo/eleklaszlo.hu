---
layout: post
title: "Sörözés"
permalink:  /4854/ 
date: 2009-05-31 18:17:50
tags:  [  ] 
image:  /files/images/flickr_4470699569.jpg 
---
Kell legalább két sör ahhoz, hogy komolyan lehessen beszélgetni. Nem az alkohol miatt.

Két sör még nem oldja annyira a nyelvemet. (Egy székely gyümölcspálinka már sokkal inkább.) Azért kell legalább két sör, mert míg szép lassan elfogy, addig végig lehet beszélni az értelmetlen témákat: aktuálpolitika, ebéd, lábfájás. Úgy tűnik, hogy ahhoz, hogy eljussunk az igazi témákig (mi van veled/benned, mi foglalkoztat tényleg és mi bánt) idő kell. Hiába ismerjük egymást régóta, hiába vagyunk őszinték egymással, akkor is le kell futni a köröket. Közben pedig elfogy két sör. Az óra elüti az éjfelet.

A harmadik sör közben végre eljutunk a fontos dolgokhoz. Olyanokat tudunk megbeszélni, amit máskor soha. Nincs mit tenni: időt kell szánni a beszélgetésekre. Időt. Sok-sok időt.


---
layout: post
title: "Bábel"
permalink:  /4804/ 
date: 2009-01-28 22:40:22
tags:  [ Bábel ] 
image:  /files/images/flickr_3199419169.jpg 
---
Ma angolul beszélgettem egy észttel. A héten egy szlovákkal e-maileztem angolul. A múltkor egy románnal telefonáltam olaszul. Dániában magyar létemre olaszul társalogtam egy bolgár sráccal.

Jó dolog nyelveket tudni, mert így lehet másokkal beszélgetni. Persze ezzel még nem oldódna meg semmi, hiszen a <a href="http://en.wikipedia.org/wiki/Races_and_species_in_The_Hitchhiker's_Guide_to_the_Galaxy#Babel_fish">Bábel-hal</a> is sok problémát okozott.



<!--break-->  
Mert az még hagyján, hogy nem értjük a szavakat amit a másik mond, de ami mögötte van azt végképp nem érthetjük. Mert más környezetben nőtt fel, más kultúrát szívott magában, más versekkel áll kapcsolatban benne mélyen az a szó, más emlékek kötődnek hozzá, más úton jutott el addig a gondolatig, más más más &hellip; Milyen alapon merem állítani, hogy &bdquo;igen, (meg)értelek&rdquo;? Sosem értjük egymást teljesen.

Természetes, hogy mindent másképp értünk, s ez nem is baj egészen addig, amíg nem gondoljuk úgy, hogy megértettük a másikat. No nem elrelativizálni akarom a világot, csak felhívni a figyelmet, hogy legyünk néha óvatosak, mi van ha azt mégsem &bdquo;úgy&rdquo; értette?

Azt hiszed, hogy érted? Szerintem nem pont úgy érted, ahogy én. Nem baj. Értsd! De ne fogd rám, hogy az az én gondolatom.

Zűrzavar. <a href="http://www.imdb.com/title/tt0449467/">Bábel</a>.


---
layout: post
title: "Jezsuita fogadtatás"
permalink:  /6054/ 
date: 2014-08-25 07:37:31
tags:  [ jezsuita, usa ] 
---
Hiába vagyok jezsuita, hiába tudják, mikor érkezem, hiába ígérik, hogy várni fognak. Egy rendházba az első bejutás — legyen az a világ bármely pontján — mindig körülményes. Nem hallják, nincsenek otthon, nem figyelnek. Bármi előfordulhat. És elő is fordul. Itt kijöttek ugyan elém a repülőtérre, csak se táblát nem tartottak, sem nem kerestek fennhangon kiabálva.&nbsp;



<!--break--><span style="line-height: 1.538em;">Ám ha egyszer beengednek… Először mindig a szobát mutatják be: asztalon a kulcs, fiókban a wifi kód. Majd a konyhát: sör a hűtőben, kávé a szekrényben, az étkezésekre pedig ott lehet feliratkozni. Aztán egyedül hagynak: „A kápolnát megtalálod magad is.” Nincs túlcicomázva a köszöntés, hiszen a lényeget tudom: érezzem magam otthon. Ha akarom. Ha valamire pedig szükségem van, csak szóljak.</span>

<span style="line-height: 1.538em;">Olyan jezsuitás köszöntés ez. Gdynában, Kassán, Krakkóban, Lisszabonban, Lyonban, Marosvásárelyen, Pozsonyban, Szatmárnémetiben és most Bostonban is. És én ezt annyira szeretem.</span>


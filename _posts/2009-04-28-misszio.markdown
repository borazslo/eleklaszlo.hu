---
layout: post
title: "Misszió"
permalink:  /4839/ 
date: 2009-04-28 20:47:26
tags:  [ hivatás ] 
image-error:  457259926 
---
Olyanok vagyunk a magyar társadalomban, mint az elveszett jezsuiták Kínában. Vagy inkább olyanoknak kéne lennünk: olyan felkészülteknek.

<p >A Kínába induló első jezsuita misszionáriusok komolyan vették a felkészülést. Évekig tanulták a nyelvet. Jól kielemezték Konfuciust. Tanulmányozták a kínai kultúrát és társadalmat. Jól megtanulták hozzá a teológiát, hogy legyen mit átadni. Majd a hosszú készület után belevetették magukat Kínába, de többé nem volt olyan idegen az ország, hiszen szőröstül-bőröstül átvizsgálták már.</p>  
<p >Ezt csinálnia ma is az Egyháznak. Nem kétszáz éves módszerekkel és eszközkészlettel fenntartani a saját struktúránkat, jobb esetben közösségeinket. Ha csak negyed annyi energiát szánnánk arra, hogy megismerkedjünk a mai fiatalok számunkra kínai nyelvével, akkor sokkal több embert segíthetnénk Isten felé. Mert bár nagy a sokféle kommunikációs zaj, de igény és fogékonyság most is van a kétezer éves &bdquo;tanainkra&rdquo;. Isten szeretete ma is ütőkártya. Csupán olyan nyelvet kéne beszélnünk, amit ők is megértenek.</p>  
<p >Ezt hajtogatom már egy ideje. És tudom magamról, hogy hiába van ez a <a href="http://www.eleklaszlo.hu">honlapom</a>, <a href="/rss">RSS forrással</a>, és van<a href="http://www.google.com/reader/shared/03099283602911054878"> GReader megosztásom</a>, <a href="http://twitter.com/patkoszeg">twitter </a>(<a href="http://turulcsirip.hu/user/patkoszeg/">turulcsirip</a>) felhasználóm, de már én is alig-alig beszélem a következő nemzedék nyelvét.</p>  
<p >Itt lenne az ideje dolgozni és jól megtanulni kínaiul. Miattuk: a kínaiak miatt.</p>
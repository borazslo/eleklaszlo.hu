---
layout: post
title: "Vagyok"
permalink:  /4722/ 
date: 2008-05-25 06:31:36
tags:  [ életjel ] 
---
Mindenféle apróság történik errefelé. Ezeket most, mindenféle sorrendiség nélkül, egymást követve ide leírom, hogy ti is láthassátok. De jó.

<div>&nbsp;</div><div>Színházi előadás volt itt, a szemináriumban. Egy spanyol szerző Az ördög láncai című előadását láttuk. Az egyik kispap fordította le, figyelve még a rímekre és a verselésre is. A színjátszó kör pedig előadta. Tavaly állt össze a társulat. A vezetőjük, egy másodéves kispap, aki korábban tanulta azt, hogyan kell színdarabot rendezni. A tavalyi Július Cézár olyan jól sikerült, hogy az elöljárók is a társulat mellé álltak. Engedélyt kaptak sok-sok próbára, és a színházunkat is elkezdték rendbe szedni. (Vettek például igazi reflektorokat és füstgépet.) Igazán jól sikerült.</div><div>&nbsp;</div><div>Szerda délután felraktam ide a repülős bejegyzésemet. Másnap reggel megjelent a <a href="http://homar.blog.hu/2008/05/22/jol_megszivatott_egy_papot_a_wizz_air">Homáron</a>. Az addig rendben van, hogy én olvasom az Indexet, sőt néha a Homárt is (megfelelő kritikával). De azt nem gondoltam volna, hogy a Homár is olvas engem.</div><div>A cím és a bevezető elég hatásvadászra sikerült. Még jó, hogy nem én írtam. Viszont a megjegyzéseket érdemes elolvasni. Van egy-pár nagyon mókás is.</div><div>&nbsp;</div><div>Még a vonatozás közben megfáztam. Ezt külön felerősítette a fáradtságom. Odáig jutottam, hogy komolyan fontolgattam azt, hogy befekszem pihenni/gyógyulni a betegosztályra. Végül nem tettem. De azért nekiveselkedtem, és három nap alatt nagyjából rendbe hoztam magamat. Aludtam reggeltől estig, minden lehetséges időben. Most már egész jól vagyok.</div><div>&nbsp;</div><div>A héten szinte végig szakadt az eső. Nem csak úgy szitált, hanem szakadt. Be is ázott az egyik sekrestyénk. A Vatikánban az Úr napja csütörtökön van. A Szentatyával szentmisével ünnepeltünk.&nbsp;Majd a lateráni bazilikától körmenettel mentünk át a Santa Maria Maggiore bazilikáig. Csütörtök reggel még szakadt az eső. Péntek reggel már esett az eső. De a szabadtéri mise alatt csak egy-egy kóbor felhő merészkedett a bazilika fölé.</div><div>&nbsp;</div><div>Pénteken békében véget ért az utolsó tanítási nap a Lateránon. Hétfőtől indul a vizsgaidőszak. Hat vizsga és egy beadandó dolgozat vár rám. Terveim szerint június tizenkilencedikén majd befejezem egyetemi tanulmányaimat és így egy teológiai diplomával hagyom el Rómát.</div>&nbsp;


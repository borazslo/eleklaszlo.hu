---
layout: post
title: "Jaj nekem"
permalink:  /6082/ 
date: 2009-08-12 12:00:00
categories:  [ 2009 Világi Tor Túra ] 
---
No most készülök ki. Egy kapualjban ülök és próbálok életben maradni. Nagy szenvedés ez a mai délután.



<!--break-->

<p ><a href="https://www.flickr.com/photos/borazslo/3837619573" title="DSC_2389 by Elek László, on Flickr"><img src="https://c1.staticflickr.com/3/2560/3837619573_bdb2ba6d10.jpg" width="500" height="334" alt="DSC_2389"></a></p>

A reggel még jól indult. Felhős időben reggeliztem a buszmegállómban, majd irány Wittenberg. Azt megnéztem, ettem valamit, akkut töltöttem, meg ilyenek. Egy hölgy rám köszönt. A férje magyar és Wittenbergben élnek. Megtanult ő is pár szót. Egész jól ment neki. A város határában megint szembe jött egy nagy feketeség. Amíg benyomtam a frissen vásárolt négy joghurtot, addig el is vonult az eső.

<p ><a href="https://www.flickr.com/photos/borazslo/3837614697" title="DSC_2382 by Elek László, on Flickr"><img src="https://c2.staticflickr.com/4/3436/3837614697_73ef9662f4.jpg" width="500" height="334" alt="DSC_2382"></a></p>

De ettől kezdve semmi sem megy. Esik. Tűz a nap. Szakad. Éget a nap. Szemerkél. Lesül rólam a bőr. Percről percre változik az egész. Közben pedig fúj az a *** szél. Szembe. Esetleg majdnem szembe, de akkor annál erősebben. Alig tudok vánszorogni. A szél állandó zúgásától már szétdurran a fejem. Közben a nap is éget. Vagy éppen nem. De már csak 37km volt Brandenburgig. (Az volt a kitűzött cél mára.) De ekkor jött egy remek tábla, hogy Brandenburg már csak 37km, de kerékpárral behajtani tilos. Hogy az a ….!!! Útvonal módosítás. Már megint. Sok-sok plusz kilométer. És van még egy bajom ezekkel a németekkel: mindenütt van sok-sok wifi, de nagyon gondosan vigyáznak arra, hogy egy se legyen védtelen. Szegény turista haljon meg net nélkül. (Wittenbergben sem volt. Itt sincs.)

<p ><a href="https://www.flickr.com/photos/borazslo/3838423426" title="DSC_2391 by Elek László, on Flickr"><img src="https://c2.staticflickr.com/4/3467/3838423426_0076bd4433.jpg" width="334" height="500" alt="DSC_2391"></a></p>

Most tehát a mittudoménhogyhívják városka főterén egy koszos kapualjban vagyok, mert már megint esik. Bár talán most először úgy igazából. Dörög is. Eddig nem dörgött. Ide is beszitál. Alig férek el. Megpróbálok kitörni…
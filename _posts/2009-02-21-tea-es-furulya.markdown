---
layout: post
title: "Tea és furulya"
permalink:  /4806/ 
date: 2009-02-21 19:32:21
tags:  [ zene, tea, egó, égés ] 
image-error:  401827865 
---
Benyögtem nagy szövegeket a teáról, de kiderült, hogy a srác tényleg érthet hozzá. A furulyás lány pedig lapult és letagadott mindent, majd pedig olyan gyönyörűen rögtönzött és alkalmazkodott, hogy az állam leesett.



<!--break-->  
&nbsp;

<strong>Tea</strong>

A garzon fekete tea pont ideális választás a mai napra mert a maradék havon pont jól csillan a napfény. - szórakoztattam a vendég srácot, és töltöttem neki forró vizet. A zöld teához is van valamilyen hasonló időjárással összekötött ajánlat? - kérdezte, s azt gondoltam, hogy beszállt a játékba. A zöld teát a kora tavaszi napsütéshez ajánlottam, míg a gyümölcsteákat a késő nyári &ndash; kora őszi délutáni teázásokhoz ajánlottam.

Ő viszont a nyáron aszalt gyümölcsökből készült teákat szereti legjobban fahéjjal, szegfűszeggel és egyéb fűszerekkel ízesítve, ami által alkoholmentes forralt bor hangulatot teremt a hideg téli estéken. A Ferenciek-terén elég korrekt áron lehet kapni jóféle teákat. &Ouml;t grammból el van egy hónapig.

Uff!

<strong>Furulya</strong>

Milyen hangszered van? - kérdezte a bogár zenekar vezetője, mikor megkérdezte, beállhatok-e én is  közéjük. Elővettem alt furulyámat. A lány, akinek a kezében egy szoprán volt, örült, hogy kerül mellé még egy fúvós. Ő sosem tanult furulyázni, csak autodidakta módon prüntyög valamit. 

És elkezdődött a mise. És ő kotta nélkül mindenütt másod- és harmadszólamokat játszott. Gyönyörűen alkalmazkodott hozzám és a csellóshoz. Jól begyakorolhatta ezt a pár darabot.

A végén bevallotta, hogy furulyázni tényleg sosem tanult csak hegedülni, zongorázni és a konziban egy évet fuvolázni.

Uff!

&nbsp;


---
layout: post
title: "Forgassunk végre mi is jó filmeket"
permalink:  /4810/ 
date: 2009-03-09 00:54:05
tags:  [ film ] 
image:  /files/images/196151232 
---
Kell 15 millió dollár alaptőke (de az Egyházban ne lenne ennyi?), kell pár ember aki tényleg érti a szakmát, meg egy értelmes ötlet/téma (de abból nincs nagy hiány). Ennyi kellene, s akkor lehetne jó keresztény filmeket készíteni. (És nem csak szájbarágósan, csöpögősen keresztény filmeket, hanem olyan filmet is, amire bemegy akármelyik hétköznapi ember és élvezettel végignézi.)

A múlt héten láttam a <a href="http://port.hu/getto_milliomos_slumdog_millionaire/pls/fi/films.film_page?i_film_id=99746&amp;i_city_id=-1&amp;i_county_id=-1&amp;i_where=2&amp;i_topic_id=2">Gettó milliomos</a> c. <a href="http://www.imdb.com/title/tt1010048/">filmet</a>. Egész jó film. A kerettörténet ugyan egy gyenge közepest ha érdemel, de a gettót nagyon jól mutatja be. (Lakatos Attila SJ most jött haza Indiából és azt mondta, hogy a helyzet még ennél is keményebb.) A film felütése szinte mindent visz. Nem csoda, hogy<a href="http://oscar.com/oscarnight/winners/?pn=detail&amp;nominee=Slumdog%20Millionaire%20-%20Best%20Picture%20Nominee"> 8 Oscart</a> kapott. Még a <a href="http://www.speroforum.com/a/18400/Vatican-newspaper-commends-Slumdog-Millionaire">Vatikán is örült neki</a>, legalábbis a L'Osservatore Romano-ban megdicsérték.<sup><a href="#csillag">*</a></sup>



De miért csak örülünk az értelmes, jó filmeknek, miért nem csinálunk mi, keresztények is sok-sok jó filmet?

Ez a film úgy 15 millió dollárból készült. Jó sok pénz. Viszont már most<a href="http://est.hu/cikk/66131"> több mint 200 milliót hozott </a>a készítőknek. Mondjuk bénák vagyunk és csak 30 millióból tudunk ilyen színvonalat elérni, s mivel nem fut be ennyire a film, csak a 50 milliót keresnénk rajta. Hmm, a hülyének is megéri. Nekem ne ugráljon senki, hogy 15 millió dollárból hány afrikai éhező gyermeken lehetne segíteni! Mivel egyrészt, ha nagyon akarunk, akkor a plusz bevételből etethetünk éhező kisgyerekeket. De talán még fontosabb, hogy egészséges; keresztény értékrendet sugárzó filmekkel lassan-lassan lehet hatni az emberekre.

Nem kéne sok a jó keresztény filmekhez<sup><a href="#csillag2">**</a></sup>! Az alaptőkét elő lehet keríteni valahonnan, csak tényleg jó filmes szakembereink és elég jó művészeink nincsenek. (Legalábbis nem látszanak eléggé, ami olyan mintha nem lennének.) Nosza!

&nbsp;



<font size="-2"><a name="csillag"> <sup>*</sup></a> Micsoda dolog, hogy a<a href="http://www.vatican.va/news_services/or/"> L'Osservatore Romano</a>-nak nincs rendes on-line archívuma? Mindenki hivatkozik arra, hogy a L'Osservatore ezt és ezt írta, de még egy linket sem lehet beilleszteni.

<a name="csillag2"> <sup>** </sup></a>A keresztény film nem attól lesz keresztény, hogy egy szentről szól, nincs benne vér és nem érinti az embereket ténylegesen foglalkoztató kérdéseket. Persze helyen van Zeffirelli Jézus filmjére, de nem csak az a keresztény film.</font>


---
layout: post
title: "Csodálatos internet"
permalink:  /4827/ 
date: 2009-04-10 19:04:32
tags:  [ csoda ] 
---
Az<a href="http://www.parbeszed.com/main.php?folderID=1518&amp;articleID=8797&amp;ctag=articlelist&amp;iid=1"> áprilisi A Szív</a> újság a csodáról szól. Még nem olvastam, de nem lehet rossz. Velem is megesett egy csoda. Megint.

Eljöttünk a Cserhát lábához, Isten háta mögé: Mátraszőlősre. Itt ünnepeljük a húsvéti szent három napot és Krisztus feltámadását. Mivel nekem kell a liturgiákat levezetnem elhoztam többek között az egész misekönyvet, ezen a laptopon. A csütörtöki megbeszélésen rákattintottam az rmisek01.hlp-re. Láss csudát, nem indult el. A Windows Vista rendszerből kihagyták azt a programot ami Xp alatt még remekül beolvas mindent, ami h(e)lp file. Jól meglőttek. Hiába volt meg a misekönyv gépen, ha nem tudom megnézni.

Ekkor láss igazi csudát, mert a számítógép megüzente, hogy &bdquo;vezeték nélküli hálózatok érhetők el&rdquo;. Hoppá. Egyből három. Használható jelerősséggel. Egyik sem védett. Csatlakozás&hellip; Sikeres. 

Letöltöttem újra a misekönyvet, letöltöttem a megfelelő programkát, újraindítottam a gépet, és azóta újra tudom a laptopon olvasgatni a Római misekönyvet. Nagyon jó.

A csodához még hozzátartozik, hogy azóta sokszor próbáltam feljutni a világhálóra, de hiába. Mindegyik hálózathoz tudok csatlakozni, de csak helyi hozzáférést biztosítanak. Ezt nevezem én csodának. Ez nem csoda &ndash; kötözködhetsz &ndash; csupán szerencsém volt, hogy a szomszéd kisfiú épp ráment a netre, s akkor csatlakoztam a hálózatához. Elfogadom, hogy történhetett így is. De így is csoda marad. Mert nem egyszerűen az a csoda, amit a természettudományok nem tudnak megmagyarázni. Csoda ez is, hogy pont akkor, pont úgy és nem másképp, s azóta sem. Ehhez Isten kellett.

Hálát adok neki, az Istennek, hogy segített, hogy olvasgathassam a misekönyvet, miközben megőrzött attól, hogy a húsvéti szent három nap is a neten lógjak.

&nbsp;


---
layout: post
title: "Digitális eszközpark"
permalink:  /6273/ 
date: 2015-02-28 22:42:06
tags:  [ A Szív, másutt, vágy, egyház, digitális, zsolozsma, szentírás ] 
---
Akár lelkesedünk az internetért, akár a veszélyeit látjuk nagyobbnak, az internet és a digitalitás a mindennapjaink része. És ahogy nemcsak vasárnap a templomban vagyunk keresztények, hanem otthon, a munkában, és még álmunkban is, ugyanúgy nemcsak a kávézóban vagyunk hívők, hanem az internet mindenféle bugyraiban is.

Sokféleképpen használhatjuk keresztényként az internetet. Például hirdethetjük az Atya megváltó szeretetét, vagy őszinte jelenlétünkkel szentelhetjük meg a teret. Én jól használható digitális eszközök fejlesztésével próbálok segíteni mindenkinek, aki Istenhez szeretne közelebb lépni. Ennél sokkal többet is lehet és kell tennünk keresztényként az interneten, de nekem így is több munkát és álmot kínál, mint amennyi lehetőségem van.

Segítségemmel indult el az Imaórák Liturgiájának digitális magyar változata, a <a href="http://zsolozsma.katolikus.hu">zsolozsma.hu</a>. Nem kívánja helyettesíteni a jó öreg négy kötetet, de így elérhetővé vált az egyház közös imája minden úton lévőnek, kapkodónak, és azoknak, akik az újrakiadásra várnak sóvárogva. Sőt van hely, ahol a digitális zsolozsmát kivetítik, hogy együtt tudjon imádkozni az egész közösség. Reméljük, hogy majd az egyes szerzetesközösségek saját ünnepeinek imádságait is elérhetővé tudjuk tenni.  
<p >Programozó és koordinátor: <a href="http://www.linkedin.com/in/videky">Juraj Vidéky</a>. A magyar változat munkatársai:</b> Blaho Julianna, Izing Gabriel. Android alkalmazás:</b> <a href="http://kedrigern.dcs.fmph.uniba.sk/~riso/">Richard Královič</a>. iOS alkalmazás: <a href="http://www.linkedin.com/in/akosgyimesi">Gyimesi Ákos</a>, <a href="http://www.kominak.com/">Oto Kominak</a>.</p>

Munkálkodom a Biblia magyar katolikus fordításait kínáló honlapon is, a <a href="http://szentiras.hu">szentiras.hu</a>-n. És bár az Úr szavát az Egyház segítségével lehet igazán megérteni, fontos, hogy minél többen, minél könnyebben hozzáférhessenek eme – olykor nehezen érthető – szent szövegekhez. Nem csupán közzétesszük a négy legfontosabb magyar fordítást, de a kiadókkal együttműködve hozzájárulunk a nyomtatott szövegek pontosításához is. Jó hírünk, hogy előkészületben van a Békés-Dalos Újszövetségi Szentírás közzététele is.  
<p >Programozók: <a href="https://github.com/briff">Fodor Bertalan</a>, <a href="https://github.com/borazslo">Elek László SJ</a>, <a href="https://github.com/molnarm">Molnár Márton</a>. Szöveggondozás: <a href="http://ujszov.hu/">Harmai Gábor</a>.

A <a href="http://miserend.hu">miserend.hu</a> oldallal is sok időt foglalkoztam már, ahol több mint négyezer katolikus templom miserendje és elérhetősége van fenn. Vasárnaponként sok száz hívőnek segítünk jó időben jó helyre jutni: szentmisére. Naponta több pontosítást és észrevételt kapunk látogatóinktól; ezek segítségével próbáljuk tartani a lépést a változásokkal. A tavaly megjelent <a href="https://play.google.com/store/apps/details?id=com.frama.miserend.hu">androidos mobilalkalmazás</a> mellett pedig most már elérhető a <a href="https://itunes.apple.com/au/app/miserend/id967827488?mt=8">miserend iOS</a>-re is: bárhol, bármikor megmutatja, merre található a legközelebbi szentmise.  
<p >Üzemeltető: <a href="http://www.vpa.hu/">Virtuális Plébánia Alapítvány</a>. Programozás: <a href="https://github.com/borazslo">Elek László SJ</a>. Android alkalmazás: <a href="https://hu.linkedin.com/pub/bal%C3%A1zs-macz%C3%A1k/41/694/bb5">Maczák Balázs</a>. iOS alkalmazás: <a href="https://www.linkedin.com/in/horony">Horony Csaba</a>. Adminisztráció: Tomkó Anna. Adatok karbantartása: önkéntesek.</p>

Nem egyedül küzdök a technikával: családapák, egyetemisták, önkéntesek áldozzák „szabad” idejüket ezekre az álmokra. És álom az van még bőven: álmodom egy hangos zsolozsmáról, hogy úton is, egyedül is lelassulhassunk ősi kolostorok áhítatába. Álmodom egy mobiltelefonra optimalizált digitális direktóriumról, hogy bárhol követni tudjuk egyházunk liturgiáit és ünnepeit. Álmodom egy modern <a href="http://miserkonyv.hu">misekönyvről</a>, mely könnyen hordozható, állítható betűméretű, és a szentmise ünnepléséhez méltó megjelenésű.

Álmom tehát van, négy életre is elegendő. Remélem, egyszer lesz hozzá egy főállású kis csapat, akik önkéntesekkel együttműködve meg is valósítják ezeket. De csak ha bárkit is közelebb segítenek valahogy Istenhez. Mert Isten és ember találkozása a cél, minden más csak eszköz lehet.  

 *A cikk a segítők megnevezése nélkül megjelent az <a href="/6273/">A Szív 2015. márciusi számában.</a>* 
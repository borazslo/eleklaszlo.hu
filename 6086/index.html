<!DOCTYPE html>
<html lang="hu"><head>
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1"><!-- Begin Jekyll SEO tag v2.7.1 -->
<title>Behajóztam | Elek László SJ</title>
<meta name="generator" content="Jekyll v4.2.2" />
<meta property="og:title" content="Behajóztam" />
<meta property="og:locale" content="hu_HU" />
<meta name="description" content="A csillagokat nézve aludtam el. Most láttam először a csillagokat. Az első napokban a telihold fénye mindent elnyomott. Aztán vagy felhős volt az ég, vagy túl hamar elaludtam. Gyönyörűek a csillagok. Sok-sok millió fényévre vannak azok az izék, és mire ideért a fényük, már lehet, hogy nem is léteznek. Itt vagyunk egy piciny bolygón valahol a világmindenség egy részletében. Ezt az egészet valaki nagyon-nagyon jól kitalálta. Ennyire jól összerakni nem tudja a véletlen." />
<meta property="og:description" content="A csillagokat nézve aludtam el. Most láttam először a csillagokat. Az első napokban a telihold fénye mindent elnyomott. Aztán vagy felhős volt az ég, vagy túl hamar elaludtam. Gyönyörűek a csillagok. Sok-sok millió fényévre vannak azok az izék, és mire ideért a fényük, már lehet, hogy nem is léteznek. Itt vagyunk egy piciny bolygón valahol a világmindenség egy részletében. Ezt az egészet valaki nagyon-nagyon jól kitalálta. Ennyire jól összerakni nem tudja a véletlen." />
<link rel="canonical" href="/6086/" />
<meta property="og:url" content="/6086/" />
<meta property="og:site_name" content="Elek László SJ" />
<meta property="og:type" content="article" />
<meta property="article:published_time" content="2009-08-14T05:00:00-05:00" />
<meta name="twitter:card" content="summary" />
<meta property="twitter:title" content="Behajóztam" />
<script type="application/ld+json">
{"headline":"Behajóztam","dateModified":"2009-08-14T05:00:00-05:00","datePublished":"2009-08-14T05:00:00-05:00","mainEntityOfPage":{"@type":"WebPage","@id":"/6086/"},"url":"/6086/","@type":"BlogPosting","description":"A csillagokat nézve aludtam el. Most láttam először a csillagokat. Az első napokban a telihold fénye mindent elnyomott. Aztán vagy felhős volt az ég, vagy túl hamar elaludtam. Gyönyörűek a csillagok. Sok-sok millió fényévre vannak azok az izék, és mire ideért a fényük, már lehet, hogy nem is léteznek. Itt vagyunk egy piciny bolygón valahol a világmindenség egy részletében. Ezt az egészet valaki nagyon-nagyon jól kitalálta. Ennyire jól összerakni nem tudja a véletlen.","@context":"https://schema.org"}</script>
<!-- End Jekyll SEO tag -->
<link rel="stylesheet" href="/assets/main.css"><link type="application/atom+xml" rel="alternate" href="/feed.xml" title="Elek László SJ" /></head>
<body><header class="site-header">

  <div class="wrapper"><a class="site-title" rel="author" href="/">Elek László SJ</a><nav class="site-nav">
        <input type="checkbox" id="nav-trigger" class="nav-trigger" />
        <label for="nav-trigger">
          <span class="menu-icon">
            <svg viewBox="0 0 18 15" width="18px" height="15px">
              <path d="M18,1.484c0,0.82-0.665,1.484-1.484,1.484H1.484C0.665,2.969,0,2.304,0,1.484l0,0C0,0.665,0.665,0,1.484,0 h15.032C17.335,0,18,0.665,18,1.484L18,1.484z M18,7.516C18,8.335,17.335,9,16.516,9H1.484C0.665,9,0,8.335,0,7.516l0,0 c0-0.82,0.665-1.484,1.484-1.484h15.032C17.335,6.031,18,6.696,18,7.516L18,7.516z M18,13.516C18,14.335,17.335,15,16.516,15H1.484 C0.665,15,0,14.335,0,13.516l0,0c0-0.82,0.665-1.483,1.484-1.483h15.032C17.335,12.031,18,12.695,18,13.516L18,13.516z"/>
            </svg>
          </span>
        </label>

        <div class="trigger">
		  <a class="page-link" href="/7007/">Írka-firka</a>
		  <a class="page-link" href="/7008/">Csavargások</a>
          <a class="page-link" href="/4688/">Rólam</a>
        </div>
		
      </nav></div>
</header><main class="page-content" aria-label="Content">
      <div class="wrapper">
        <article class="post h-entry" itemscope itemtype="http://schema.org/BlogPosting">

  <header class="post-header">
    <h1 class="post-title p-name" itemprop="name headline">Behajóztam</h1>
    <p class="post-meta">
      <time class="dt-published" datetime="2009-08-14T05:00:00-05:00" itemprop="datePublished">
        2009. augusztus. 14.
      </time></p>
      
  </header>
  

  <div class="post-content e-content" itemprop="articleBody">
    <p>A csillagokat nézve aludtam el. Most láttam először a csillagokat. Az első napokban a telihold fénye mindent elnyomott. Aztán vagy felhős volt az ég, vagy túl hamar elaludtam. Gyönyörűek a csillagok. Sok-sok millió fényévre vannak azok az izék, és mire ideért a fényük, már lehet, hogy nem is léteznek. Itt vagyunk egy piciny bolygón valahol a világmindenség egy részletében. Ezt az egészet valaki nagyon-nagyon jól kitalálta. Ennyire jól összerakni nem tudja a véletlen.</p>


    <img src=""/>
    <!--break-->

<p>De eljött a reggel is.</p>

<p>Plaum am See városka előtt írták ki először Rostock irányát. Ott várt engem a hajó. Reggel alig 93km-re ébredtem ettől a helytől. 93km. Mit nekem. A kempingben négy kerékpáros banda volt. Lényegében egyszerre indultunk el. Én még fürödtem egyet a reggeli friss levegőn. Nagyon-nagyon jól esett, amint a hideg víz átjárta mindenemet. Végtagjaim pedig csodálkoztak, hogy teljesen más mozgásra is képesek, mint amit napi tíz órán át gyakorolnak.<br />
Könnyen indult a nap. Gyakorlatilag egyben lenyomtam a távot. Csak pár perces megállók voltak közben. Az első negyven lazán ment. A következő harminc is. De amikor már csak húsz kilométer hiányzott, vagyis amikor már tényleg majdnem ott voltam. Akkor beköszöntött a világ vége.</p>

<p>Fújt a szél. Egész nap. De erre a távra szembe fordultam a széllel. Az útból pedig hullámvasút lett, összességében felfele mutató kimenettel. A forgalom pedig jelentősen megnőtt. Ez volt az eddigi táv legrosszabb szakasza. Küzdöttem, nyomtam, váltottam, de semmi: nem haladtam. Már-már teljesen kiakadtam, amikor átkapcsoltam magamban a világot: hova is sietnék? Szinte a legkönnyebbe váltottam és vígan daloltam kilométereken át. Így sem volt könnyű és tényleg nem haladtam, de már nem érdekelt. Így el lehetett viselni.</p>

<p><a href="https://www.flickr.com/photos/borazslo/3837625145" title="Rostock by Elek László, on Flickr"><img src="https://c1.staticflickr.com/3/2530/3837625145_83770e2f12.jpg" width="500" height="334" alt="Rostock" /></a></p>

<p>Lassan tehát, de csak begurultam Rostockba. Nagy az a város. Ugyan, hol találom meg a kikötőmet? Az autópályán ki volt írva minden, de nem vagyok autó. Meg kell hagyni, ezt a Rostockot is jól kitalálták a németek. Az öböl egyik partján a város, a másikon kertes villák, zöld part, hajók, pecások, napozó emberek. A kettő között pedig jár a komp. De én nem ezt kerestem, hanem a nagy hajókat. „Az utca végénél ott balra, majd egyenesen előre sokáig.” – mondott valami hasonlót németül a bácsi. Németországban szinte senki nem tudott angolul. Szomorú. Tekertem, hát jó sokat, amerre a bácsi mutatott. Amikor már kezdtem félni, akkor újra megkérdeztem egy nénit, aki odáig eljutott, hogy „You must go”, de utána németül hadonászott és mutogatott. A lényeget megértettem: jó helyen járok, majd ki lesz írva. Ki volt. Németül. Az ábra ott volt, hogy hajócska a vízen, de jobbra is, meg balra is. Egyre nagyobb utakon jutottam egyre előre.</p>

<p><a href="https://www.flickr.com/photos/borazslo/3838416998" title="DSC_2409 by Elek László, on Flickr"><img src="https://c1.staticflickr.com/3/2450/3838416998_f045ddb80d.jpg" width="500" height="334" alt="DSC_2409" /></a></p>

<p>Olyan volt az egész mint egy hatalmas határátkelőhely. Sok-sok sor a különféle autóknak, a végükön meg a kapuk. Nem éppen kerékpáros barát környezet. De hamar megváltozott a képem róluk. A pénztáros azonnal kiadta a jegyet nekem és a kerékpárnak. (Természetesen jól tudott angolul.) Majd mondta, hogy előre, csak előre. A kocsikat a megfelelősorba terelgető hölgy is előre küldött. A kapus hölgy is. Aztán a mentőmellényes srác is mondta, hogy csak előre. Elgurultam hát a hosszú sorok mellett legelőre. És akkor megláttam. A kompot. Egyetlen egyszer utaztam eddig a tengeren, amikor Dániából átkeltem Svédországba. (Helsingørból Helsingborgba. Van vagy 2,5 km.) De az a komp nem volt sokkal nagyobb a tihanyi révnél. Ez viszont egy igazi nagy hajó volt. Sok emelet magas. Hosszú. Hatalmas. Lassan kinyílt a gyomra és csak úgy ömlött ki belőle a rengeteg autó. Aztán behajtottunk mi. Mire fölértem a fedélzetre, már indult is a hajó. A hatalmas hajót gyorsan és precízen töltötték meg. Kérem, ez itt a Scandlines.</p>

<p><a href="https://www.flickr.com/photos/borazslo/3837654763" title="DSC_2442 by Elek László, on Flickr"><img src="https://c1.staticflickr.com/3/2483/3837654763_3ce4c1e378.jpg" width="500" height="334" alt="DSC_2442" /></a></p>

<p>Nagyobb találmány ez a hajó, mint a repülő. Jó-jó, az fennmarad a levegőben, ez csak a vízen. De akkor is. Hatalmas vasdarab, amibe rengeteg-rengeteg minden belefér, dacolva az elemekkel – a maga komótos tempójával – átvitt engem Dániába. A hajón persze volt duty free shop. Jobb mint a reptér: ott míg vársz a gépre, vásárolhatsz. Itt az egész úton. No és persze volt internet is. Éljenek az északi népek. Nagyon oda voltam ezért a hajókázásért.</p>

<p><a href="https://www.flickr.com/photos/borazslo/3837659007" title="DSC_2458 by Elek László, on Flickr"><img src="https://c1.staticflickr.com/3/2582/3837659007_525f03a747.jpg" width="500" height="334" alt="DSC_2458" /></a></p>

<p>Gedserben tett le a hajó. Kigurultam a tengerpartra, leültem egy padra és csak bámultam a világot. A nap már leszállóban volt. Aztán jöttek a felhők. Előttem a mélykék tenger hullámzott. Mindenütt csak a végtelen víz. A végtelen szabadság és teljes kiszolgáltatottság. Valahogy együtt jár ez. Ha rábízod magad másokra, azzal visszaadsz valamit a szabadságodból. Ha elnyered a végtelen szabadságot és szárnyalsz, ahogy és amerre akarsz, mint ahogy tettem én ezekben a napokban, akkor kiszolgáltatottá válsz. Ez van. Az ember társas lény. Hosszú távon csak társakkal élni. Egyébként csak túlélsz. Néztem a tengert. Csodáltam. Elmerengtem felette. Szívtam magamba az ízét. Sehogy sem akartam felkerekedni és szállás után nézni. Ott voltam én és a végtelen tenger. Néztük egymást. Olyan tökéletes volt minden.</p>

<p><a href="https://www.flickr.com/photos/borazslo/3838452710" title="Gedser Odde by Elek László, on Flickr"><img src="https://c1.staticflickr.com/3/2532/3838452710_f9ba19bdf8.jpg" width="500" height="335" alt="Gedser Odde" /></a></p>

<p>Egyszer csak felálltam. Kitekertem a csücsökben lévő világítótoronyhoz. Kiültem a szirtre és csak tovább bámultam a tengert. Megigézett. Fújt a szél, hullámzott a tenger és a napot lassan eltakarták a felhők. Kis utakon tekertem tovább. Tanyák erre-arra az utcácskák végén. A búzamezők a tengerig értek. Hamar magával ragadott a táj. Ittam, ettem, lélegeztem bele magamba azt a tájat, miközben egyre sötétedett.</p>

<p><a href="https://www.flickr.com/photos/borazslo/3838455152" title="DSC_2473 by Elek László, on Flickr"><img src="https://c2.staticflickr.com/4/3421/3838455152_a45ca27502.jpg" width="334" height="500" alt="DSC_2473" /></a></p>

<p>Szürkületben már nem hajthattam gyorsan, mert a felhőkben élő muslinca rajokon nem lehet átszáguldani. Belemennek a pulóverembe, orromba, szemembe, számba. (Nyeltem már le röpködő legyet is az út folyamán.) Lassan gurultam hát egy elhagyatott iskolaépületig. (Szegény dán gyerekek hétfőtől már iskolába járnak.) A hatalmas félig fedett kerékpártárolóban elfértem én is. Kellett a fedél: éjjel esett. És reggel is.</p>

  </div>

  <!--<div class="tags">    
    
  </div>--><a class="u-url" href="/6086/" hidden></a>
</article>

<style>
  .next {
        float: right;
    }
</style>




	<center>
		<strong><a href="/konyv/2009-világi-tor-túra">2009 Világi Tor Túra</a></strong><br/><hr/>
		
			<a href="/6068/">
			Zarándoklat
			</a>
			<br/>
		
			<a href="/6069/">
			Indulás előtt
			</a>
			<br/>
		
			<a href="/6070/">
			Az első kilométerek
			</a>
			<br/>
		
			<a href="/6071/">
			Vetett ágy
			</a>
			<br/>
		
			<a href="/6077/">
			Átjutottam a Csehországba
			</a>
			<br/>
		
			<a href="/6072/">
			A harmadik nap szenvedése
			</a>
			<br/>
		
			<a href="/6073/">
			Detoxikálás
			</a>
			<br/>
		
			<a href="/6075/">
			Prágáig hosszú volt az
			</a>
			<br/>
		
			<a href="/6076/">
			Prága
			</a>
			<br/>
		
			<a href="/6078/">
			Adjon Isten csendes esőt
			</a>
			<br/>
		
			<a href="/6079/">
			Az Elba mentén
			</a>
			<br/>
		
			<a href="/6080/">
			Dresda és azon túl
			</a>
			<br/>
		
			<a href="/6081/">
			Béka
			</a>
			<br/>
		
			<a href="/6082/">
			Jaj nekem
			</a>
			<br/>
		
			<a href="/6083/">
			Magány
			</a>
			<br/>
		
			<a href="/6084/">
			Tengerecki Pál
			</a>
			<br/>
		
			<i>
			Behajóztam
			</i>
			<br/>
		
			<a href="/6085/">
			Magyarok
			</a>
			<br/>
		
			<a href="/6087/">
			Íme eljött
			</a>
			<br/>
		
			<a href="/6088/">
			Vasárnap
			</a>
			<br/>
		
			<a href="/6089/">
			Itt a mese vége
			</a>
			<br/>
		
	</center>        


      </div>
    </main><footer class="site-footer h-card">
  <data class="u-url" href="/"></data>

  <div class="wrapper">

    <h2 class="footer-heading">Elek László SJ</h2>

    <div class="footer-col-wrapper">
      <div class="footer-col footer-col-1">
        <ul class="contact-list">
          <li class="p-name">Elek László SJ</li><li><a class="u-email" href="mailto:eleklaszlosj@gmail.com">eleklaszlosj@gmail.com</a></li></ul>
      </div>

      <div class="footer-col footer-col-2"><ul class="social-media-list"><li><a href="https://www.facebook.com/eleklaszlo"><svg class="svg-icon"><use xlink:href="/assets/minima-social-icons.svg#facebook"></use></svg> <span class="username">eleklaszlo</span></a></li><li><a href="https://www.flickr.com/photos/borazslo"><svg class="svg-icon"><use xlink:href="/assets/minima-social-icons.svg#flickr"></use></svg> <span class="username">borazslo</span></a></li><li><a href="https://github.com/borazslo"><svg class="svg-icon"><use xlink:href="/assets/minima-social-icons.svg#github"></use></svg> <span class="username">borazslo</span></a></li><li><a href="https://instagram.com/borazslo"><svg class="svg-icon"><use xlink:href="/assets/minima-social-icons.svg#instagram"></use></svg> <span class="username">borazslo</span></a></li><li><a href="https://www.linkedin.com/in/laszloeleksj"><svg class="svg-icon"><use xlink:href="/assets/minima-social-icons.svg#linkedin"></use></svg> <span class="username">laszloeleksj</span></a></li><li><a href="https://www.pinterest.com/borazslo"><svg class="svg-icon"><use xlink:href="/assets/minima-social-icons.svg#pinterest"></use></svg> <span class="username">borazslo</span></a></li><li><a href="https://www.twitter.com/borazslo"><svg class="svg-icon"><use xlink:href="/assets/minima-social-icons.svg#twitter"></use></svg> <span class="username">borazslo</span></a></li></ul>
</div>

      <div class="footer-col footer-col-3">
        <p>Elek László SJ. Jezsuita. Szerzetes. Pap.</p>
      </div>
    </div>

  </div>

</footer>
</body>

</html>

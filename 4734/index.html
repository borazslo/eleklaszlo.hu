<!DOCTYPE html>
<html lang="hu"><head>
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1"><!-- Begin Jekyll SEO tag v2.7.1 -->
<title>Nyár végi (fotós)egyenleg | Elek László SJ</title>
<meta name="generator" content="Jekyll v4.2.2" />
<meta property="og:title" content="Nyár végi (fotós)egyenleg" />
<meta property="og:locale" content="hu_HU" />
<meta name="description" content="Lassan vége a főszezonnak. A fényképezőgép „munkaeszköz”. A nyáron nem csak fejlődött a felszerelés, komolyabb rongálódások is értek. Ezen a nyáron is csináltam több ezer fotót. Magamtól vagy kérésre, a dokumentálás vagy a művészet kedvéért, egy géppel vagy többel, pár órán át vagy egy hétig, szép időben és szakadó esőben." />
<meta property="og:description" content="Lassan vége a főszezonnak. A fényképezőgép „munkaeszköz”. A nyáron nem csak fejlődött a felszerelés, komolyabb rongálódások is értek. Ezen a nyáron is csináltam több ezer fotót. Magamtól vagy kérésre, a dokumentálás vagy a művészet kedvéért, egy géppel vagy többel, pár órán át vagy egy hétig, szép időben és szakadó esőben." />
<link rel="canonical" href="/4734/" />
<meta property="og:url" content="/4734/" />
<meta property="og:site_name" content="Elek László SJ" />
<meta property="og:image" content="/files/images/flickr_2961611927.jpg" />
<meta property="og:type" content="article" />
<meta property="article:published_time" content="2008-08-31T09:01:20-05:00" />
<meta name="twitter:card" content="summary_large_image" />
<meta property="twitter:image" content="/files/images/flickr_2961611927.jpg" />
<meta property="twitter:title" content="Nyár végi (fotós)egyenleg" />
<script type="application/ld+json">
{"headline":"Nyár végi (fotós)egyenleg","dateModified":"2008-08-31T09:01:20-05:00","datePublished":"2008-08-31T09:01:20-05:00","mainEntityOfPage":{"@type":"WebPage","@id":"/4734/"},"url":"/4734/","@type":"BlogPosting","description":"Lassan vége a főszezonnak. A fényképezőgép „munkaeszköz”. A nyáron nem csak fejlődött a felszerelés, komolyabb rongálódások is értek. Ezen a nyáron is csináltam több ezer fotót. Magamtól vagy kérésre, a dokumentálás vagy a művészet kedvéért, egy géppel vagy többel, pár órán át vagy egy hétig, szép időben és szakadó esőben.","image":"/files/images/flickr_2961611927.jpg","@context":"https://schema.org"}</script>
<!-- End Jekyll SEO tag -->
<link rel="stylesheet" href="/assets/main.css"><link type="application/atom+xml" rel="alternate" href="/feed.xml" title="Elek László SJ" /></head>
<body><header class="site-header">

  <div class="wrapper"><a class="site-title" rel="author" href="/">Elek László SJ</a><nav class="site-nav">
        <input type="checkbox" id="nav-trigger" class="nav-trigger" />
        <label for="nav-trigger">
          <span class="menu-icon">
            <svg viewBox="0 0 18 15" width="18px" height="15px">
              <path d="M18,1.484c0,0.82-0.665,1.484-1.484,1.484H1.484C0.665,2.969,0,2.304,0,1.484l0,0C0,0.665,0.665,0,1.484,0 h15.032C17.335,0,18,0.665,18,1.484L18,1.484z M18,7.516C18,8.335,17.335,9,16.516,9H1.484C0.665,9,0,8.335,0,7.516l0,0 c0-0.82,0.665-1.484,1.484-1.484h15.032C17.335,6.031,18,6.696,18,7.516L18,7.516z M18,13.516C18,14.335,17.335,15,16.516,15H1.484 C0.665,15,0,14.335,0,13.516l0,0c0-0.82,0.665-1.483,1.484-1.483h15.032C17.335,12.031,18,12.695,18,13.516L18,13.516z"/>
            </svg>
          </span>
        </label>

        <div class="trigger">
		  <a class="page-link" href="/7007/">Írka-firka</a>
		  <a class="page-link" href="/7008/">Csavargások</a>
          <a class="page-link" href="/4688/">Rólam</a>
        </div>
		
      </nav></div>
</header><main class="page-content" aria-label="Content">
      <div class="wrapper">
        <article class="post h-entry" itemscope itemtype="http://schema.org/BlogPosting">

  <header class="post-header">
    <h1 class="post-title p-name" itemprop="name headline">Nyár végi (fotós)egyenleg</h1>
    <p class="post-meta">
      <time class="dt-published" datetime="2008-08-31T09:01:20-05:00" itemprop="datePublished">
        2008. augusztus. 31.
      </time></p>
      
        
        <a href="/cimke/táborozás">#táborozás&nbsp;</a>
      
        
        <a href="/cimke/fényképezés">#fényképezés&nbsp;</a>
      
        
        <a href="/cimke/regnum-sziget">#Regnum Sziget&nbsp;</a>
      
        
        <a href="/cimke/nyár">#nyár&nbsp;</a>
      
  </header>
  

  <div class="post-content e-content" itemprop="articleBody">
    <p>Lassan vége a főszezonnak. A fényképezőgép „munkaeszköz”. A nyáron nem csak fejlődött a felszerelés, komolyabb rongálódások is értek.</p>

<p>Ezen a nyáron is csináltam több ezer fotót. Magamtól vagy kérésre, a dokumentálás vagy a művészet kedvéért, egy géppel vagy többel, pár órán át vagy egy hétig, szép időben és szakadó esőben.</p>


    <img src="/files/images/flickr_2961611927.jpg"/>
    <!--break-->

<p>A képeimet <a href="/picasa">A képeim</a> alatt lehet megnézni. (<a href="/flickr">A legjobb képeim</a> válogatása <a href="/flickr">itt </a>van.)</p>

<p>A nyarat <a href="http://picasaweb.google.com/aranyozottpatkoszeg/Zagrab">Zágrábban </a>kezdtem. Rómából hazafelé beugrottam pár napra, mert horvát barátaimnak volt a szentelése. Ott csak a szentelés utáni olaszokkal közös programokon kellett pár fotót csinálnom. Az egyik legszebb része az volt, amikor felmehettünk a zágrábi Szent László Bazilika tornyába. Éppen felújítják, s a munkások liftje vitt fel bennünket nagyon-nagyon magasra. Nem mondom, hogy nem volt tériszonyom, de a látvány megérte.</p>

<p>Voltam a Vakondok táborában. Ugyan már réges-régen nem vezetem őket, s évről évre úgy tűnik, hogy nem tudok táborba menni velük, mégis ott lehettem. (Nálam senki sem volt több vakond táborban. :) ) A szokás kedvéért végig fényképeztem a tábort, hogy majd mutogathassanak valamit az unokáiknak. (Erről megint lesz majd egy kis vetítés is.)</p>

<p>A platán, a hárs és a kőris rétegtábor után most ott voltam a <a href="http://picasaweb.google.com/aranyozottpatkoszeg/Boroka">boróka rétegtáborban</a>. Alig negyven vezetettel ez egy kedves kis tábor volt. (Már-már azt mondom, hogy ez egy ideális tábori létszám.) Természetesen nagyon jó volt.</p>

<p>Ide fotósnak hívtak. Az a jó ebben a munka körben, hogy mindenhol mindig ott lehetek, de nem kell minden pillanatban fotózni. (Csak mindig készen kell rá lenni.) Egy picit szinte mindent kipróbáltam. Segítettem sátrakat verni, főzni (ó az a lángos…), mosogatni, újságot szerkeszteni, árkot ásni, stb. A közös munka közben lehet igazán jól ismerkedni, beszélgetni. Így volt időm megismerkedni vezetőkkel és vezetettekkel egyaránt. S az erdőben sétálva remek kérdéseket is fel tudnak tenni, burkoltan vagy burkolatlanul, Istenről, Egyházról, világról.</p>

<p>Erre a táborra alakította át egy barátom a régi, talán katonai, ládikámat. Ebből lett a fotós „táskám”. Cipelni nehéz, de ha belerúg valaki, akkor csak az illető lába törik el. Jól is jött mikor három napon át szakadt az eső. Benne biztonságban volt a felszerelés. Csak akkor nem örült a gépem, amikor esőben – bár esernyő alatt – elővettem. Nem maradhatott három nap fénykép nélkül.</p>

<p>Az utolsó nap ért némi kár. Míg megjártam Drégely várát vagy háromszor, addig a nagy rohangálásban egy-két apró kupak és betekintő műanyag darabka elveszett. Este pedig – valószínű amikor elcsúsztam a sötétben a nedves füvön – leesett az objektívem napellenzője. Reggel találták meg összetörve. Ráadásul nem is könnyű beszerezni ezt a kis vacakot.</p>

<p>Következő fotós megbízatásom egy <a href="http://picasaweb.google.com/aranyozottpatkoszeg/Eskuvo">esküvő</a> volt. Sosem fényképeztem még teljes esküvőt. Reggel tíztől másnap hajnali kettőig szolgálatban voltam.</p>

<p>A templomi rész nehezen ment, mert igyekeztem eltűnni szem elől, s egy templomban amúgy is mindig sötét van. Utána könnyed kikapcsolódás volt a köszöntéseket és a családot fotózni. Majd az ifjú párral ebédelhettem, míg töltődtek az akkumulátorok.</p>

<p>Délután felmentünk a Citadella mögé. Van ott egy szép virágos kert, s ott fényképeztünk. Erre készültem a legtöbbet, mert ilyet még sosem csináltam. Még jó, hogy ott volt még két segéderő, akik kreativitásukkal és vidámságukkal nagyon sokat segítettek. Nekem csak a fényképezésre kellett koncentrálnom. Jó mulatság volt.</p>

<p>Egyenest a családi vacsorára siettünk. Majd jött a buli, a torta, a menyecske ruha, stb. Egészen hajnali kettőig. Közben folyton cseréltem az akkumulátorokat (gépben és vakuban egyaránt). Egyik töltött, másik fogyott. Munkás menet volt. Nagyon látszik a fotókon is, hogy a végére elfáradtam. Az a buli ott a Citadellán nagyon jó volt.</p>

<p>Még egy nagy menet volt a <a href="http://picasaweb.google.com/aranyozottpatkoszeg/RegnumSziget">Regnum Sziget</a>. (Van ám neki oldala is: <a href="http://regnum.egykattintas.hu/">http://regnum.egykattintas.hu/</a>) Már tavaly is ott voltam, s ennek az utolsónak is fotósa lehettem. Első este még gyönyörű háttér előtt zenéltek az együttesek, de a szél erősen megcincálta, így a fényképezés is nehezebb lett. Csak fel-fel villanó fények voltak, úgy pedig nehéz. De legalább bárhova odaállhattam s próbálkozhattam.</p>

<p>Dübörgött a zene, folyt a sör. S a jó hangulatú már-már őrjöngő tömegből volt, hogy odajött hozzám valaki, s a következő pár számot átbeszélgettük. S nem ám a sörök minőségéről, hanem Istenről, az élet értelméről, a jövőről. Itt igazán nem számítottam ilyen komoly beszélgetésekre. Aztán folyt tovább a buli.</p>

<p>Itt akart egy pillanatra leállni a szívem. Az ütemesen ugráló-táncoló tömeg alatt mozgott a pajta padlója. A hatalmas hangfalakat hiába fogták ketten, mégis húsz centiket ugráltak. S kiderült, hogy a felső gerendák is csúnyán mozognak. Ott volt fenn ugyanis az SB-800-as vakum. Nagyokat villant s azután lebucskázott több mint két méter magasságból. Egy pillanatra elakadt a lélegzetem. Aztán gyorsan úrrá lettem magamon, hiszen mégis csak egy vaku, semmi több. Az elemeket csak másnap sikerült megtalálnom. Külső sérülés nem volt rajta. Beletettem a pótelemeket, s láss csudát villant, ahogy kellett. Egyedül az őt tartó talp sérült meg komolyabban. Huh.</p>

<p>*</p>
<p>Most már vége az idénynek. Itt ülök a gép előtt, rendezgetem a fotókat. A tisztes utómunka több időt is elvesz mint a fényképezés. (Ezért spórolom le túl sokszor is.)</p>

<p>Készítettem több ezer képet, aminek sokan örültek. Készítettem pár tucat képet, aminek én is örülök. Kaptam egy remek fotós ládikát. S elveszett vagy eltört egy napellenzőm, egy vakutalpam, s két másik műanyag vacak. Belefér.</p>

<p>Többen kérdezték „és nem félted ezt a drága gépedet?”. Dehogynem. De azért van a gép, hogy fényképezzek vele. Ha esik, akkor esőben. (Fölé rakok egy esernyőt.) Ha sár van, akkor sárban. (Majd óvatosan letörlöm egy ronggyal.) Ha ugrál a gerenda, akkor legközelebb óvatos leszek és jól odakötöm. Most azért van ilyen remek fényképezőgépem, hogy a páncélszekrényben pihenjen? Hiszen csak (!!) egy fényképezőgép, akármennyire is szeretem. Az abszolút fontossági listán nagyon hátul van. (Még ha néha elfelejtem is.)</p>


  </div>

  <!--<div class="tags">    
    
      <span class="tag"><a href="/tag/táborozás/">#táborozás</a></span>      
    
      <span class="tag"><a href="/tag/fényképezés/">#fényképezés</a></span>      
    
      <span class="tag"><a href="/tag/regnum-sziget/">#Regnum Sziget</a></span>      
    
      <span class="tag"><a href="/tag/nyár/">#nyár</a></span>      
    
  </div>--><a class="u-url" href="/4734/" hidden></a>
</article>

<style>
  .next {
        float: right;
    }
</style>


	<div class="Previous-next">
	  
		<a class="previous" href="/4733/">&laquo; Nyári szentségimádások</a>
	  
	  
		<a class="next" href="/4737/">Hogyan tovább &raquo;</a>
	  
	</div>




      </div>
    </main><footer class="site-footer h-card">
  <data class="u-url" href="/"></data>

  <div class="wrapper">

    <h2 class="footer-heading">Elek László SJ</h2>

    <div class="footer-col-wrapper">
      <div class="footer-col footer-col-1">
        <ul class="contact-list">
          <li class="p-name">Elek László SJ</li><li><a class="u-email" href="mailto:eleklaszlosj@gmail.com">eleklaszlosj@gmail.com</a></li></ul>
      </div>

      <div class="footer-col footer-col-2"><ul class="social-media-list"><li><a href="https://www.facebook.com/eleklaszlo"><svg class="svg-icon"><use xlink:href="/assets/minima-social-icons.svg#facebook"></use></svg> <span class="username">eleklaszlo</span></a></li><li><a href="https://www.flickr.com/photos/borazslo"><svg class="svg-icon"><use xlink:href="/assets/minima-social-icons.svg#flickr"></use></svg> <span class="username">borazslo</span></a></li><li><a href="https://github.com/borazslo"><svg class="svg-icon"><use xlink:href="/assets/minima-social-icons.svg#github"></use></svg> <span class="username">borazslo</span></a></li><li><a href="https://instagram.com/borazslo"><svg class="svg-icon"><use xlink:href="/assets/minima-social-icons.svg#instagram"></use></svg> <span class="username">borazslo</span></a></li><li><a href="https://www.linkedin.com/in/laszloeleksj"><svg class="svg-icon"><use xlink:href="/assets/minima-social-icons.svg#linkedin"></use></svg> <span class="username">laszloeleksj</span></a></li><li><a href="https://www.pinterest.com/borazslo"><svg class="svg-icon"><use xlink:href="/assets/minima-social-icons.svg#pinterest"></use></svg> <span class="username">borazslo</span></a></li><li><a href="https://www.twitter.com/borazslo"><svg class="svg-icon"><use xlink:href="/assets/minima-social-icons.svg#twitter"></use></svg> <span class="username">borazslo</span></a></li></ul>
</div>

      <div class="footer-col footer-col-3">
        <p>Elek László SJ. Jezsuita. Szerzetes. Pap.</p>
      </div>
    </div>

  </div>

</footer>
</body>

</html>
